<?xml version="1.0" encoding="UTF-8"?>
<text>
  ﻿
  <S />
  <S />
  <b>
    <u>Adolf Berens.</u>
  </b>
  <b>D’Kerfegsblo’m.</b>
  <b>Én Geschicht a’us dem ale Letzeborger Volleksliewen an der Muselsprôch</b>
  vun
  <b>ém ale Mann.</b>
  <abb />
  Gre’wemâcher
Dreckerei Pôl Faber
1921
  <S />
  <S />
  <b>Liesregelen.</b>
  e=e (domp) – deck (dick).
é=e (hell) – Wé (Weg).
è=ä (kûrz) – Gèst (Gäste).
ê=ä (lâng) – Gêst (Geist).
e’=e’i – sche’n (schön).
e’i=ä’i – Sche’in (Schein): Meschla’ut teschent e an i.
o’=o’u – Bo’n (Bohne).
a’u=a’u – Ha’us (Haus): Meschla’ut teschent a an u.
Ett get ennerschêd teschent ie an îe z. B. Schmier (Butterbrot), Schmîer (Schmiere);
teschent ue an ûe z. B. Wues (Rasen), Wûes (Wachs).
Am iwregen ass fir d’Schreifweis dat de’itsch Wûrtbild eso’ vill we’ me’glech beûecht gin, wo’era’us sech de Rest vum sellwen erget.
  <abb />
  <S />
  <S />
  <b>E’scht Kapitel.</b>
  Én Erenneronk a’us aler Ze’it. – D’Schwieden a Gre’wemâcher. – D’Franzo’sen dorrechstre’ife fir d’e’ischt de Süde vum Land, 1792, a recken op Gre’wemâcher lôsz. Én Setzong vum Stâdgerîcht.

Gro’szer Gott! sot me’i Gro’szpapp – de mer des Geschicht als Kand verzîelt huet – an e schluch, gebeckt we’ en emmer a seiner Fotell sutz, d’Hänn teschent de Kne’en zesummen, de’ Ze’iten! ’t ass ém haut alles nemme me’ we’ en Drâm; ’t mént ên, ’t wär ên op éner ânerer Welt. D’Kanner wessen haut net me’, wât e félt. Awer lâng kann ett eso’ net me’ viru gon, d’Welt get êmol zevill gescheit. Wa mir ett nach owes eso’ gehât hätten. Awer ’t ass net me’ matt go’t. D’Leit kommen emmer me’ vun e’sem Herrgott of, bis en op êmol draschle’t a weist wo’ d’n Hèr ass. Him eso’ sein Nûecht ze stielen! An durfir son ech: ’t ass mer owes bei de Lûchten an de Kîrzen ze hell. Weil ’t dâgt ne’ischt, an de wèrs gesi, me’i Jong, ’t re’isst net rîcht. An de’ go’t al Hémlechkêt a Gemîtlechkêt ass dermat zo’m De’iwel, ’t setzt ên eweil owes jo we’ op der Gâsz bei dém
  <S>6</S>
  Gelîchs do, an ’t ass ên emol net me’ amstand, ordentlech én Séchen debei ze verzielen; kê Mensch gléft ém me’i eppes, all reselen se d’Kép a son: ech ménen de gesichs Männercher. A wurfir? Weil ett ze hell ass. Awer an dèr go’der aler Ze’it, dat wor én ganz aner Sâch owes be’i de Lîchtspe’n. Eso’ en dus hémlech Gelîchs we’ dat get ett net me’. An ’t wor debe’i nach bal me’ hell we’ dat do, awer natîrlech nemmen op dèr Plâtz, wo’ ett grad stung; de Rest vun der Stuff wor dann eso’ sidelech de’ister, ewe@ owes teschent Dâg an Nûecht, wann ên op dre’i Schrett kê me’ viru sech kennt; heckstens huet d’Feier vum Herd dann ant wann e beschen an d’Gesîchter gelîcht, an och dann nach hues de net bra’uchen ze fèrechte fir der d’Aen ze verderwen. An dobe’i huet ett sech verzîelt, son ech der, datts de gemênt hues, alles lebendeg fir d’n Aen ze gesinn. An dann hues de net bra’uchen an der Angst ze sen, fir datt ên der an d’Gesîcht gesot hätt, ’t wär dés Dengen net eso’, am Konträr, ’t huet jidderê wuel gewosst, datt ett sech eso’ hätt, a gespîrt, datt ett misst wo’er sen. Awer haut wellt jidderên alles elén wessen, a kê gléft me’ dem aneren eppes, wurfir? Weil ett hell ass we’ am Do, a watt den ên am Do gese’it, dat gese’it den anere grad eso’ go’t. Awer watt ên nûets gese’it, kann ên och nemmen nûets verzielen. Dat schlemmst awer bei der ganzer Sâch ass, datt kê me’ nûets eppes gese’it, erem, weil ett ze hell ass. ’t ass also kê Wonner, datt ech eso’ op mein Lîchtspe’n halen, an
  <S>7</S>
  dein Gued ka sô watt se wellt, ech bleiwen debe’i. An de wess elo gèr, we’ dat sech domatt gehât hätt. Dat woren eso’ Spe’n vun ém giedleche Êchekîesche, we’ ên se an der Kupp gestêt huet oder, wen der vun sech hat, desto besser. Eso’ e ronn Kuedesteck huet ên sech dann an der Mett nach én Ke’er dorrechgesét an op der Schneidbank mam Schneidmésser ela’uter eso’ Schle’isze vun ém hallewe Fenger deck devu geschnîden, eso’ datt se vîr ganz denn ugâng sen an sech durfir, wann se dreche wore, le’icht ubrenne gelôsz hun.
Andèrbâns ech me’i Gelîchs an d’Reih gemâch hun, haten e’s Gést sech dann an e’ser Wîrtsstuff zesummefont, de’ én em d’n Herd, de’ aner em d’n Desch, wo’niewend me’i Lîchter stung, fir én Parti ze mâchen; an da wor dat én Gèllecht an e’ser Stuff, wann ett doba’usze geschneit huet a gewânt, we’ wann der De’iwel zo’ Bock wär, an ett dorrech de Schueschteg gepaff huet, datt d’Fonke vum Herd ielewe’it ronderem gedanzt sen, an d’Flâm bal zo’ deser, bal zur ânerer Se’it gesprongen ass, we’ wann se wellt Fènkches spille matt dénen, de’ drem gehuppt hun. Dat wor de Moment, fir an de’ richteg Stemmong ze kommen, an dann huet én Geschicht de’ aner geschlon. Vun ela’uter Nola’ustern hun ech oft vergéss, no meine Sp’en ze kucken, eso’ datt mêstens nemmen ê gebrannt huet an den och dacks geno’g nach ganz néleg, an dat wor och velleg a geno’g, weil watt ett me’ de’ister an der Stuff wor, watt ett ê me’ gegrujjelt huet. A
  <S>8</S>
  wann se dann én Ze’it lâng matt enên aus hiren êrde Klief gepatscht haten a Strèpp gelôss hun datt bal kê me’ den anere gesin huet an dem steckzegen Damp vum tre’schen Drot, da frot emol ên oder den ânere vu déne jengsten: „Sot, E’m Theis, we’ wor ett demol me’ gângen, we’ d’Schwieden d’Schukkenhiel erofkomm
  <fn>
    <foottext>Eso’ sen dem Albrecht vu Brâneborreg sein Banden demol îrtemlecherweis heieremmer genannt gin.</foottext>
    sen?“
  </fn>
  Eso’ wor ett och am Wanter 1792 – ech wor demol 13 Jor al – wo’u d’Norîcht vun der franse’scher Revolutio’n iwerall hi komm wor, an och, datt d’Franzo’sen op Wé wäre fir d’Nopeschlänner, all we’i se do wären, an hir Gewalt ze brengen. Matt Schrecken hun de’ Gre’wemâcher he’ere, we’ d’Franzo’sen iwerall gehaust hu, wur se nemmen hi komm sen. Se hun se jo net ere’scht zenter gester an haut kannt, nên, ’t woren hinnen al, awer ne’ischt winniger we’ le’f Bekannten. De’ Schmot, de’ se Gre’wemâcher vir nach net lânger Ze’it ugedon hate, wor nach lâng net vergéss.
Gre’wemâcher wor jo demols de Schlessel vum Letzeborger Land als Festong un der eiserster Grenz zur Tre’scher Se’it, me’ awer nach dorrech sein Lâg un der Hâptaganksstrôsz vun Tre’er op Letzeborreg an an ém Flossdall, den zenter aler Ze’it alle Kre’gsvelker als natirlechen Dorrechgangswé gede’nt huet. Ass de letzten Emstand d’Ursâch, wurfir Gre’wemâcher alle Feinden an d’Hänn huet misse falen, de’ d’Musel erof- oder eropgezuge sen, da wor ett a’us dém ânere
  <S>9</S>
  Grond we’ d’Pûrt, dorrech de’ huet missen erdorrech, we vun dèr Se’it an d’Land komme wollt. ’t wor awer net nemmen d’Agangspûrt, ’t wor zo’ gle’icher Ze’it d’Ausspèrdîr, dorrech de’ ofgehale gin ass, wen dem Land Iwels ze do’ welles hat. A we’ oft hun dann de’ brav Gre’wemâcher d’Klo bezuele misse matt Go’t a Blo’t, wann se trotz hirem verzweiwelte Widerstand de Feind net ofhale konnten, we’ oft huet Gre’wemâcher d’Pân klâke misse fir d’ganz Land, wann de Feind d’Ze’it a Me’h spûre wollt, fir me’ de’f an d’Land anzedrengen. ’t wor also kê Wonner, wann se demol an de’ gre’szt Opro’h komm sen, a weil de Mensch na’u êmol eso’ ass, datt e vun dém, wo’vun se’in Hêrz voll ass, am le’fste schwétzt, wor ett net me’ we’ natîrlech, datt demol am ganzen U’ert kên âner Gespre’ch wor ass we’ vu Kre’g a Kre’gsze’iten. Den des Ke’er no de Schwiede gefrot hat, hat all Uleies drun, weil ett em vu Papp op Sonn zo’ O’ere komm ass, datt sein Familgen debei absentz erbe’igeholl gi wor.
Gro’szer Gott! sot d’n E’m Theis, dat hate mer devun, datt de’in Ure’hm, op den de’ Gre’wemâcher eso’ stolz woren, weil en dem Késer Karel V. se’i Gehêmschreiwer a Beichtvatter wor, demol eso’ e gro’szen Hêr wor. Awer ’t ass en en Deiert gin. ’t ass én Senn an én Schân fir dât Gre’wemâcher vun demol’t mént ên nach haut, ’t misst ê blo’deg Tre’ne kre’ische, wann ê bedenkt, we’ ett de’ Ze’it hei a’usgesin huet, we’ ê vun ale Leiden he’ere konnt, a we’ ett durno nî
  <S>10</S>
  me’ gin ass. Gre’vemâcher huet geble’t we’ én Ro’s am Dall. Dat wor e Wuelstand, én Lost an e Liewen ener de Berger, we’ ne’erens soss me’ am ganze Lân Weil awer ener deser Sonn ne’ischt e’weg dauert, hätten de’ Gre’wemâcher kenne vira’us gesin, datt geschwenn âner Ze’ite kimmen. Awer eso’ ass de Mensch: Wann en am Volle setzt, denkt en net un dat watt komme kann, an durfir muss d’Ongleck, wann ett en trefft, en duebel schwe’er ploen. A we’ ett gewinneklech gêt, kumm ett vun éner Se’it, wo’ se ett am mannsten erwôrt haten. Wen hätt sech awer kennen denken, datt de lo’der Schwieden, de’ hallef De’itschland verhèrregt a verhonzt hate, bis heihi gewenzelt kimmen. Dat hei ass wuel wo’er, datt de Beschof vun Tre’er dem Albrecht eppes zo’m Onwé gemâch hat, an datt se durop heieriwer geschotert kummen, dem Késer an seim Gehêmschreiwer zo’m Express. Vun Tre’er gung ett op lechternach, dém awer kên Hor gekremmt gin ass, a vun do we’ well De’eren op Gre’wemâcher lôsz, dat an seim Iwermo’t och gemênt huet, ’t wär em kê Widerstand ze do’n. d’Festonk wor am besten Zo’stand, winnegstens no hirer Ménonk, an durop haten se sech oni Zweiwel zo’gin, wann se werklech gewot haten, dem Leitsgeheier de Kôp ze halen, watt ech net genâ wêsz. Watt wollten se och ufènken ge’nt 4 Companien zo’ Perd, 8 zo’ Fo’sz a 34 Kano’nen, de’ we’ en hellesch Donnerwi’eder Bomme we’ Kannerkép gespa’ut hun.
De’ Kre’gskonst hun de’ Gre’wemâcher net verstângen,
  <S>11</S>
  dât wor fir se’i eppes Neies. Kê Wonner, wann an Ze’it vun ettleche Stonnen e Lôch we’ én Scheierpûrt an der Mauer zo’ dèr I’echternacher Se’it wor, wo’dorrech se we’ rosen an des De’iwels eragebellst kummen. Stèll ên sech den Dorregenê vir, den du entstângen ass. De’ mêsst hun sech eso’ hûrteg se konnte verstoppt a Kelleren an a Hêknèpp, a Bidden a Fésser, an d’Ställ bei Gêszen a Schwe’in, op de Spe’icher ener d’al Gerempel, a Kesten an ener d’Holz. Munech aner hun de Feind erwôrt a wollte le’wer sterwen ass we’ vun der Gnod vun eso’ ém Gottverlôsz liewen. Villen de’ sech verkroch haten, ass et net vill besser gâng. Wo d’Schwieden an ém Hauss kê fond hu fir en dibbelches no alles era’us ze gin, do hun se ett gemâch, we’ ên ett matt de Fecks mecht, de’ net a’us der Hill wellen. Se hun ett kûrzerhand ugestôch a gewôrt, bis ett zo’ Stâf an Ésche verbrannt wor. De’ én guffe lebendeg gebrode, wo’ se sech verstoppt haten, de’ âner an de Kellere vum agefâlene Gemeiesch lieweg begruewen. Dat wor e Jomer, we’ en net ze beschreiwen ass. We’ d’Schwieden endlech ofgezûge sen, wor Gre’wemacher ê gro’sze Ko’p Stén a Gerèsch. De Wanter wor op der Dîr, a kên Enerdâch, ne’ischt ze re’iszen a ne’ischt ze be’iszen. Dat wor én Ze’it, Gott bewôr îs!
’t wor nemmen ên, den hätt kenen hellefen, an den huet et net gedo’n, weil der De’iwel en am Streck an am Sél hat – an dat wor de Geldhannes. Him ênzeg an elén wor Hab a Go’t verscho’nt bliwe, weil e
  <S>12</S>
  ba’uszend Gre’vemâcher an der Longkaul gehaust huet. Awer en ass de Leiden net nemmen net be’igespronge wo’ e konnt a sollt, en huet villme’ vun der allgeméner No’t an der alles wor, profite’ert, fir d’Leit ze streppe wo’ en nemme konnt. Durfir huet der De’iwel en awer och geschwen drop geholl. –
Hei huet d’n Theis stallgehâlen an sech eso’ schwe’er erholl, datt ett en all an der Stuff elle gin ass. En hat nach net a’usgerîed, do kumm de Geménebuet an d’Stuff gesteremt a sôt: «Hêr Scheffen, kommt wann éch gele’ft e beschen era’us»!
De «Mattheis Streng» wor «Partheymêster» vum de Maringhsve’erel, d. h. ê vun déne 7 Geschwûrenen, de’ mam Stâdrîchter d’Stâdgerîcht ausgemâch hun, d’Verwaltong vun der Gemén an Hännen haten an d’Polizei iwer ênt vun déne 6 Vé’erelen ze mâchen haten.
«De sollt gle’ich op d’Stâdha’us kommen», sôt de Buet. «D’n Thierry ass welles, d’n Owend nach én Setzong ze halen».
«A wat der Donner ass da lôsz?» sot d’n E’m Theis, «dat mo’sz brennen. Awer ech zweiwelen ...»
«Ech wêsz ett net,» sot de Buet, «awer d’n Hêr Rîchter wor we’ kê Mensch, an en huet mer opgedron, éch eso’ hûrteg we’ me’glech zesummen ze brengen. Eppes mo’sz an der Wêch sen, ’t kann och se wat ett wellt.»
We’ d’n E’m Theis op d’Stâdha’us kumm, sutzen de’ âner sechs Scheffe mam Rîchter schonn do ze wôrden.
  <S>13</S>
  D’n Hêr Thierry hat grad sellen ufênken, do re’iszt de Streng d’Dîr op a ke’icht eran.
«Kommt, Hêr Scheffen!» sot de Rîchter, «mer hun eweil lâng op Éch gewôrt.»
«A wat ass da lôsz?» wor alles watt d’n E’m Theis era’usbrûecht, huet, eso’ a’us dem Otem hat en sech gelâf.
«Ne’ischt Sche’ns,» sot de Rîchter drop, «dFranso’se stin zo’ Rued. ’t gêt kén zwo’ Stonne me’ zo’ da sen se hei. Ech hat, we der wesst, Spio’nen a’usgescheckt zo’ Perd matt der Urder, eso’bal se eppes eso’ gesiche, spûrestrêchs ett mellen ze kommen. Vir éner hallewer Stonn kumm ên devun a sot, watt ech éch elo mattgedêlt hun. Wat ass na’u ze mâchen? Solle mer îs nês ge’nt d’Iwermâcht ste’ipe we’ demol, we’ Schwieden d’Schukkenhiel era komm sen, an d’n Uert, den sech an de letzten 30 Jor e beschen erholl huet, op en Neis a Grond a Buedem sche’sse lôszen, oder e’s Stâd go’twelleg dem Feind iwergin? Watt mént Dîr, Scheffe Streng?»
D’n E’m Theis huet lâng ne’ischt gesot a we’ verschôtert rîd fort gekuckt. ’t konnt ên em ett de’itlech ofgesin, we’ den ale Gre’wemâcher Fre’ihêtsgêst matt der Angst virun éner secherer schwe’erer Schiedegong vum Uert fir de Fall, datt e sech widdersetze giff, a seiner Brost gestrîden huet. Êmol hat de Bergerstolz d’Iwerhand, dann nês d’Sorreg em d’Wuel vun der Stâd, de’ en ze vertrieden hat.
Awer d’n E’m Theis hätt net de klugen, iwerluechte
  <S>14</S>
  Mann derfe sen, fir den en emmer gehale gin ass, wann de’ letzt net schle’szlech Mêster gi wär, eso’ datt en endlech sot: «O nên, Hêr Rîchter. Ech hun elo grad dohanne beim Vîz-Bêrend verzîelt, we’ ett demol hei gung, we’ me’i Gro’szpapp vu seim Gro’szpapp he’eren huet. An durfir stêt ett mer elo nach grad eso’ fresch vir d’n Aen, we’ wann ett gest ere’scht gesche’t wär. Watt kann ett îs och de’ne, wa mer nês e’se Kôp weisen. Ne’ischt. Gûr a glât ne’ischt. Lôszt mer îs un dénen Diddlenger e Beispill
  <fn>
    <foottext>Oni Zweiwel verwîeszelt hei d’n Erzieler d’Virgäng am 17. Mê 1794 zo’ Diddleng mam Afall vun de Franso’sen am Wanter 1792, dem Jôr vum Riedner.</foottext>
    huelen.
  </fn>
  Watt e’ser Herrgott scheckt, dat gêt se’i Wé, dat hält kê Mensch op. Ech sen de letzte, fir e’sem Glawen u Gott an e’ser Trei ge’nt de Kinnek ze entson. A mer wessen och all, watt mer vun de Franso’sen hale sollen. Awer ech mênt, ’t wär Onsenn, fir sech ge’nt d’Iwerzuel ze ste’ipen. Mer wessen och, watt se an der Welt welles sen ze mâchen. Wa mer och we’it eweg sen, dém zo’zestemmen – dem Onverstand mo’sz ên zo’gin. Ne’ischt dauert e’weg, an de Franso’semo’d vergêt och alt nês. Durfir bra’uche
  <i>mir</i>
  net ze sorgen. An durfir mênt ech, mer sollten îs wuel oder iwel dran ergin an ett holle, we’ e’ser Herrgott ett scheckt. Iwregens werd d’ganz Affär îs eso’ schonn nès deier geno’g ze sto kommen, wa mer de Feind och net nach extra ge’nt îs opsteppelen. Weil datt mer zenter lâng net go’t bei en ugeschrîwe sen, dat wesst der
  <S>15</S>
  eso’ go’t we’ ech. Lôszt mer also alles do’ fir Ordnong a Ro’h am Uert ze behalen. D’n E’stre’icher hu mir natirlech ne’ischt virzeschreiwen. Se’i mo’szen do’, watt Flicht an E’er vun en hêscht.» –
De’ Oert a Weis, we’ d’n E’m Theis dat virgedron huet, se’in he’jen Alter a sein gro’sz Erfûerong hu seiner Ried eso’ e Gewîcht gin, datt alle sechs Scheffe, we’ e fîrdeg wor, och seiner Ménonk woren, an ’t ass beschloss gi, we’ de Streng virgeschlon hat. Fir awer d’Leit net vir der Ze’it opre’sch ze mâchen, sen se éneg gin, d’Meldonk vum Spio’n hémlech ze halen, eso’bal sech awer eppes weise sollt, a seim Ve’erel op seim Posten ze sen fir d’Berger am Zâm ze halen a virun ém me’glegen oniwerlûegte Schrett ze behe’den.
  <S />
  <b>Zwêt Kapitel.</b>
  Ên Artilleriegefecht – wo’be’i d’Franso’sen Hôr hu misse lôszen. – Zwê Jor drop mâchen se hire zwête Besuch. We’ hir Virposten emfânge gi sen. Én Kre’gslest – de’ awer nach deier geno’g ze sto komm ass. – We’ e Bâm iwer em Sétze schonn en Korbel geller Frîchte brûecht huet.

De Preisen, de schonn am Oktober sech hu missen a’us Frankre’ich zreckze’en, woren d’Franso’sen om Fo’sz nogereckt an hun hir e’scht Afäll am Süde vun e’sem Land gemâch, andêrbans ên Dêl vun der allie’erter Arme’ sech em d’Hapstàd zesummengezugen huet. A we’ d’Preisen Enn Oktober e’s Land ganz gereimt hun, sen d’Franso’se vun Dâg zo’ Dâg me’ ke’n a me’ frech gin an hun sech a verschidde Muselderfer dém onverschimmsten Dreiwen iwerlôsz, wo’vun sech d’Nuvell schnell am ganze Land verbrêt huet. Den 10. November hun se Re’mech ugegraff, sen awer vun der e’stre’ichescher Garniso’n an de Syrdall zreckgeworref gin, dorrech den se dann op Gre’wemâcher lôszmarsche’ert sen. –
D’Nûecht vergung, ’t guff Dâg, d’Sonn ko’m hire gewinnleche Gank – kê Franso’s huet sech gewîsen. Scho wollt ett déne sîwe lêd sen, datt se sech eso’
  <S>17</S>
  an d’Angst holle gelôsz haten. De Spio’n ass nach emol an d’Gebîet geholl gin, an de Rîchter huet em op Do’d a Liewen ubefûel, d’Wo’recht ze son, ob en net e’ere voll gewîesst wär oder op soss én Oert a Weis Männercher gesin hätt. Awer all Dräen an all Beschwîere konnt ne’ischt âneschter a’us em era’usbrengen, an en huet sech dropgehalen ’t wären d’Franso’se gewi’est, zo’ Fo’sz an zo’ Perd, en hätt se de’itlech gesin a gehe’ert, a wann s’ett net wellte gléwen, da sollten se nach e besche worden, da giffen s’ett scho gesin.
Hei op êmol fänkt ett om Hiwel op der ânerer Se’it vun der Musel, rîdiwer vu Gre’vemâcher, u lebendeg ze gin. We’ en alen treie Komerod huet de Berreg eweil vill honnert Jôr eriwergekuckt a stell an trei Undêl geholl un all dém Misêr, den sein Nopesch vu Kanddégen u mattzemâchen hat. Vun all dém, watt en an dèr lânger Ze’it ze gesi kre’t huet, ass sein Kuck de’ister a bronkeg gin, an op seiner Kopp sen em vun Angst a Mattlêd kén gro Hôr, awer ganz Bescher vun Hécken a Dèr gewûes, de em eso’ én onfrendlech Minn gin hun, datt kê Gre’vemâcher me’ gèr zo’ em opgekuckt huet. ’t ass also emmer dat al Le’d. Wa mer sech a’us geplot huet fir desen oder den, an all Lédes bre’derlech matt em gedêlt huet, a mer get al a kal, da kre’t mer de Gestank fir d’n Dank, an ’t ass emol kê me’ de wider ê kuckt. Awer dat hätt den Alen nach gêr seiner e’weg jonger, a’us allem Kre’iz a Lêd emmer me’ sche’n operstânener Gefuedesch
  <S>18</S>
  nogesin. Watt en am mêste gehe’it huet, wor, datt en hire gre’szte Feind elo huet missen op seim êgene Bockel dron, an datt en dat huet misse leiden, oni sech matt ém Wûrt derge’nt kennen opzewerfen oder se erofzereselen, a wann se sech beschwe’ere wellten, ze son, ’t wär em net gêr gesche’t, ’t hätt én Erdflo’h e gebass. A wann se de Spott anûecht hillen a fro giffen, we’so’ hen nach zo’ seinen alen Dég eso’ ketzeleg wär, ewinneg me’ fest matt en ze rieden a se’i eremzefron, watt se’i dann êgentlech op him verlûer hätten an en ze roden, eso’ vîf se kennten sech fortzegeheien, soss kennt ett en de’ Ke’er wuel e Strapp ze se’er gon. –
Eso’ huet de Berreg, kenterlech we’ al Leit, do geléen zé drémen, we’ d’Morgessonn, de’ hanner em erîverkemmt, e scho vun der Se’it erbe’i matt seim blêche Novemberlîcht beschînen huet.
Op den ale Kre’gstûr awer, matzen am Uert, vun dém a’us ê stonnewe’it an d’Land erem gese’it, haten de’ sîwen, de’ der Sâch dach net recht getraut hun, e Poste gesât fir d’Bewegong vum Feind, wann e sech weise sollt, ze iwerwâchen. Awer de Posten hat och dem Berreg de Reck geke’ert, we’ wann en e kénes Blecks wert hill, a seiner Uerder no, oni en A ze renken, no dèr âner Se’it gestôrt. Watt en awer me’ gekuckt huet, watt e manner gesin huet. Hannen um Enn hätt e bal eppes drem gi, wann en de’ vermaledeit Franso’sen erbleckst hätt, weil e wor des Kuckes eso’ me’d, me’ awer nach fir ze beweisen,
  <S>19</S>
  datt e se’i Posten ordentlech versin hätt, we’ ett ém Gre’vemâcher Bergergard-Zaldot se’i gre’szte Stolz wor. D’Berger awer, de’ sech op hire Poste verlôsze konnten an och verlôsz hun, haten natirlich net de grengste Wand vun dém, watt om Berreg op dèr âner Se’it virgângen ass, wo’ ge’nt de’ Metteg op êmol e Bataillo’n Franso’se we’ én Herd well Schwe’in a’us de Bescher era’usgebellst kumm.
Zo’ Rued haten se de’ Tre’sch Landstrôsz leie gelôsz, weil s’ett net fir rotsam fond hun, direkt op Gre’wemâcher lôsz ze gon. Se sen also der Syr nogâng bis Mertert a vun do op Wâsserbelleg, wo’ se op der Pont iwer d’Musel gesât hun. Vun do gung ett dann hannert dem Hiwel d’Musel erop op d’Gle’icht, rîdiwer vu Gre’wemâcher, wo’ se ongesin bis op e pûer honnert Meter eru komme konnten an op êmol, we’ a’us dem Himmel gefall, Gre’wemâcher an der Front stungen. Vun dém Punkt a’us huet ê Gre’wemâcher eso’ no, datt ê we’ erfe’ert, wann ên op êmol onverse’ns a’us dem Besch era’ustrîed, an ’t musst kén klé Frêd fir d’Franso’se gewîest sen ze gesin, we’ le’icht ett wôr, dat tockeg Nast matt e puer Dosend Kano’neschetz an e Ko’p ze sche’ssen. An dat wîr em oni Zweiwel gesche’t, wann d’e’stre’ichesch Garniso’n net Fûsz an Hues zo’gle’ich gewîest wär.
Den e’schten, den d’Gefôr gesin huet, wor d’Wûecht vun der Scheffsbreck, de’ se eppes kléns enerzeg vu Gre’wemâcher iwer d’Musel geschlon haten. Grad rîdiwer devun haten d’Franso’sen sech poste’ert. De
  <S>20</S>
  Posten hat nach net zego’tzt gemellt, bumm! – krâcht och schonn den e’schten Schotz vun doiwer, bum! bum! bum! den zwêten, drette, ve’erten a. s. w., datt d’n Erdbuedem geziddert an d’n Dall vun ém Enn zo’m âneren eremgeschâlt huet. Se haten ett fir d’n Ufank op d’Breck an op d’e’stre’ichesch Magesiner, de’ no dru luchen, ofgesin. Awer d’E’stre’icher sen d’Èntwert net schelleg bliwen. We’ de Wand gung ett op de Kre’izerberreg, andèrbans d’Franso’sen sech matt der Breck an de Magesiner amese’ert an hir best Ze’it verlabere’ert hun; weil de’ mêsst Schetz gunge fehl, we’it iwer d’Breck an d’Heiser an de Menschèckerberreg. Se stunge bal ze vill no an ze vill he’ch fir kennen ze geroden. An dém Dêl woren d’E’stre’icher besser drun. Se stungen én Gretz niddreger, hinne schre’ ge’ntiwer; dobe’i hun se all Entfernonge gena kannt. Hir allere’scht Kugel huet matzen an d’franse’sch Batterie ageschlon. Durop hun d’Franso’sen dann d’Breck opgin an op de Kre’izerbèrreg gebîcht, an a kûrzer Ze’it woren se zo’ be’de Se’iten am helle Feier. Ê Schotz huet den ânere geschlon, dat wor e Knuppen an e Bummen, datt ê gemênt huet, d’Welt giff a Stecker gon, an de Buedem wo’op ê stung, misst vunenâner sprangen. Eso’ eppes haten de’ Gre’wemâcher nach net gesin. Se hu gemênt, se missten vergadderen, datt se net konnten helfen drafeiern. Watt d’n Erdbuedem me’ geziddert an d’Fenstere me’ gerabbelt hun, watt s’ett le’wer haten. D’Parteimêsteren haten hir Hänn voll fir se, we’ d’Stâdgerîcht de’ letzt
  <S>21</S>
  Nûecht beschloss hat, zreckzehalen. Awer och oni hir Hellef sen se matt de Franso’se firdeg gin. De’ haten sech net op eso’ e Widerstand gefâszt gehalen. Se haten drop gezîelt, ett we’ soss iwerall am Land nemme matt de Berger ze do’n ze krin.
We’ de’ Sche’sserei eso’ en ettlech Stonne gedauert hat, hun se agesin, datt ett en net me’glech wär ze gewären. D’E’stre’icher, de’ hinnen un Zuel iwerlée woren, hu bal nach én Ke’er eso’ se’er geschoss, an ’t scheint, datt se och alles vill besser an der Reih hate we de Feind. Kûrz a go’t, we’ d’Franso’se gesin hun, datt de’ hei iwer net welles woren sech ze gin, we’ hir Munitio’n ugefângen huet klemm ze gin an hir Verlossten u Leit a Sâchen emmer gre’sser gi sen, ass en ne’ischt âneschter iwreg blîwen ass we’ anzepâcken a sech dorrech d’Pe’if ze mâchen. De’ Gre’wemâcher awer woren de ganzen Dâg we a’usser sech vu Frêd. We’ d’Estre’icher vum Kre’izerberreg erofgeplenert sen, hun d’Berger sech virun d’Kano’ne gespânt, a matt Krêsch, we’ wann se vum Be’se beséss wären, gung ett de Kummet erof op d’Musel. De Rest vum Dâg ass matt We’in a Vîz gefeiert gin, bis em 11 Auer d’Lompeklôk dem ganze Jubel en Enn gemâch huet.
Eso’ ass Gre’wemâcher de’ Ke’er devu verscho’nt blîwe, fir de Franso’sen op en Neis an d’Hänn ze falen. Léder Gottes wor d’n A’usstand, den d’e’stre’ichesch Garniso’n seine Berger vun en erzwongen hat, ne’ischt winneger ass we’ vu lânger Dauer. ’t wor nemmen
  <S>22</S>
  de Frîde gelängt. D’Kre’gsfakel wor nès én Ke’er iwer Gre’wemâcher geschwongen, a ro’t we’ Blo’t huet se op ett erofgelîcht, blo’s, datt dat de’ister Gewellecks, dat ronderem u seinen Hiwelen hung, hire greileche Feiersche’i fir de Moment verdékt huet. –
Zwê Jôr sen erem, d’Schlacht vu Fleurus ass geschlon, Belgien an Holland vun de Franso’sen iwerschwemmt.
Ufanks 1794 sen se och schonn erem un de Grenze vun e’sem Land erschînen. ’t wor emmesoss, datt d’Leit sech ge’nt de Feind vun «Trei a Glawe» gewîert hun. Desto schrecklecher hun se missen u Go’t a Blo’t be’ssen.
Nach am Spe’tsummer vun demsellwegte Jôr sen se och erem iwer Gre’wemâcher hirgefall, an d’E’stre’icher, de’ sech hinnen elo net me’ we’ vir zwê Jôr gewûes fond hun, haten sech a’us dem Steps gemâch, nach e’er d’Franso’sen sech zergo’tzt gewisen haten.
De Parteimêster Seywert hat hinne fir en bedeitend Zomm Fo’derâsch an Huewer gelîwert. We’ ett awer bei hirem Ofmarsch sollt iwer d’Bezuelen hirgon, huet ett gehêsch, e krich se’i Geld, eso’ bal se spe’derhin erem giffen anze’en. Domatt huet de Seywert ett da go’t se gelôsz. We’ en awer gesuch, datt d’Franso’sen en om Fo’sz nogereckt sen, ass em d’Spe’icherlîcht opgâng, an ’t wor em nett ânescht, ass we’ datt se he wellten drem bedre’en. An eso’ wor ett och. Op se iwerhapt eremkimmen a we’ne’, dat konnten se’i jo onme’glech vira’usgesin. De Seywert wereft
  <S>23</S>
  sech also op se’i Perd a jét hinnen no, fir se’i Geld secher ze stellen. E wor nach net op der Le’itschbâch, do gese’it en dre’i franse’sch Husaren op sech dur gerîde kommen, de’ e wahrscheinlech fir e Spio’n gehalen hun. Hinnen ze entkomme wor onme’glech. ’t ass dem go’de Seywert do ne’ischt âneschter iwreg blîwen, ass we’ sech seiner Ha’ut ze wîeren. An ech ménen eso’, en huet net gefaxt. Ka’um hat den e’schten no em gefacht, do klâckt de Seywert em au’s seiner Pesto’l e Schotz an d’n Arrem; dém zwête sche’sst en d’Perd enner dem Leif eweg, dem drette geheit en d’Pesto’l matt der letzter Kugel an d’Gesîcht a mecht sech op an devun. Gewass, de Seywert hat sech prächteg era’usgezugen, an en hat och d’Recht, fir sech ge’nt sein Ugre’ifer ze wieren, dat ass klôr. Awer de’ Roserei, de’ de’ dre’i mussen am Leif gehat hun, ass le’icht ze begre’ifen, an datt se alles drugesât hun, fir hiren E’ifer um Seywert an un seine Mattberger all a’uszege’ssen. An dat konnt net schwe’er se fir Gewaltmenschen, als de’ sech d’Franso’sen demol iwerall am Land gewîsen hun.
De’ dre’i haten de Virfall nach net zergo’tzt gemellt a secher nach emol so’ vill drugehâng, do hun d’Franso’sen och scho Geft a Gâl ge’nt de ganzen Uert gespa’ut a we’ well De’er sech drugin, fir de’ Gr’ewemâcher d’Schmot, de’ hire Leide vun hirer ém ugedo gi wor, be’ssen ze lôszen. A wann se demol matt néleger No’t dém Allerärgsten entgânge sen, dann haten se ett an e’schter Linneg dem brawen E’m Theis
  <S>24</S>
  ze verdanken, den en hire go’de Stêr bis doehin um Liewen erhalen hat.
«Wât!» sot en, «soll de ganzen Uert dorrech dém ém sein Schold, de’ emol kén ass, zo’ Grond gon! Hûrteg e pur Mann be’i den Hépste vun de Franso’sen a gesot, de Kêrel, den de’ dre’i eso’ ékleg erwettert hätt, wär e franse’schen Dorrechbrenner.»
D’ganz Gerîcht, oni de Seywert natîrlech, huet sech also opgemâch an dem E’m Theis seim Virschlâg no gehandelt. A meinerseckst! d’Franso’sen hu fir bor Menz geholl, watt de’ sîwen en do virgeschwât hun, an d’Angst an d’Wetzegkêt a’usgekluckst haten. Fir de Moment ass ett also debei bliwen. ’t wor dem E’m Theis se’i Letzt. Geschwen drop huet en sech ne’ergeluegt an ass net me’ opgestâng. «E’ser Herrgott verzeiht mer de’ klé Lîgen; wann ett én wor, da wor ett jiddefalls de’ e’scht» – dat wor se’i letzt Wûrt. Dem Seywert se’i Papp awer wor faktesch e Franso’s, den sech a Gre’wemâcher ne’er gelôsz hat; an datt de jonge Seywert demol, we’ en sech dorrech d’Reiser gemâch hat, en A’usresser wor, we wellt dat bestreiden? ’t bleiwt also vum E’m Theis seiner Lige weider ne’ischt ass we’ heckstens, datt d’Franso’se konnte ménen an och secher gemênt hun, de Seywert wär en Emigrant a’us de letzte Joren, dér ett matt honnertda’usende gin huet, de’ le’wer hir Land verlôsz hun, ass we’ de Revolutio’nsrummel mattzemâchen oder hir Ha’ut henken ze lôszen.
Awer dat woren hirer Sâchen. Durfir huet de Streng
  <S>25</S>
  doiwer sech net bra’uchen ze verèntweren. ’t wor, we’ wann e Steck Al-Gre’wemâcher matt em begruewe gi wär. E wor de letzten a’us dèr aler Ze’it, den als Scheffen a Parteimêster gestorwen ass. ’t sollt em erspûrt bleiwen, den trauregsten Dag ze erliewen, de Gre’wemâcher a seiner lânger Leidensgeschicht mattzemâchen hat. –
D’Franso’sen mussen dach eppes wanns kre’t hun devun, datt de’ Gre’wemâcher se op d’A gedreckt haten, winnegstens hun se ugefâng, stark un der Wo’erecht vun dèr Geschicht mam franse’schen Dorrechbrenner ze zweiwelen. Iwregens konnten se déne Gre’wemâcher ett ni verzeihen, datt se vir ettlecher Ze’it den Emigranten a’us dem kinneklechen Hauss, dem Grof vun Artois, spe’der Kinnek Ludweg XVIII. we’ och seim Bro’der, gleichfalls herno Kinnek enner dem Nummen Karel X. en Offenthalt zo’ Gre’wemâcher gin haten. Elef Dég hun de’ Herrschafte matt hirer De’nerschâft an der Uecht, eppes honnert Schrett vu Gre’wemâcher d’Musel a’us, kampe’ert. Dat wor d’Jôr 1792. Awer och ennerzeg vu Gre’wemâcher, op der Lângwiss, hat sech e Korps vun Emigre’erten, mêst Ludwigsritter, ne’ergelôsz, dénen de’ Gre’wemâcher als le’f Gèst op all me’glech Ort a Weis entge’nt komm
  <fn>
    <foottext>
      Dovu verzîelt
      <i>Goethe,</i>
      den teschent dém 23. a 27. August zo’ Gre’wemâcher passe’ert ass als Begléder a Be’irôt vum Herzog Karl August vu Weimar, den d’Avant-garde kommede’ert huet, an der «Campagne in Frankreich», Editio’n Reclam, Band 28, S. 4f a S. 66.
    </foottext>
    sen.
  </fn>
  <S>26</S>
  Dat wor awer nach net alles. De’ Schmot, de’ d’E’stre’icher hinne vir elo zwê Jôr hei ugedon haten, wor nach we’it a lâng net vergéss. An ’t wor en och net entgâng, datt d’Berger matt der Garniso’n ener ém He’tche gespillt haten. ’t sollt en elo en Deiert gin.
Eso’bâl d’Franso’sen sech entzwo’sch festgesât haten, hun d’Kommissäre vun der Republik och net me’ lâng op sech wôrde gelôsz. Dat hun de’ Gre’vemâcher u sech erfûer, an och, datt net go’t Kîschte matt en z’ésse wor. D’Stâd, mam ganze Gerîcht, d. h. matt allen Derfer rondem, de’ vun aler Ze’it zo’ dém Strêch he’ren hun, huet én Krégssteier oberlûegt kre’t von honnert siwen a sechzeg Da’usend âcht honnert ên a ve’erzeg livres, wo’vun ên an zwanzeg da’usend ve’er honnert sîwen an zwanzeg elén op Gre’vemâcher entfall sen. Als Extra-Bo’sz hat Gre’vemâcher dann nach zwê an dresseg da’usend zwê honnert ên an zwanzeg livres ze berappen – én ongeheier Zomm, wann ê bedenkt, we’ rar demol d’Geld wor a we’ schwe’er ett wor, drun ze kommen.
D’Leit son: ’t kemmt kês en Ongleck elén. Domatt ménen se, datt, wann d’Onhêl êmol iwer emescht au’sgebrôch ass, ett net me’ wêsz, we’ne’ ett soll ophalen. Op én âner Mane’er kann ên awer och son, datt bal kês en Ongle’k kemmt, oni datt op des oder de’ Ort a Weis én Hellef dermatt verbonnen ass. Dat konnten de’ Gre’vemâcher demol u sech erfûeren.
De’ Gre’wemâcher Gemén hat zenter aler Ze’it e
  <S>27</S>
  gro’sze Re’ichtom u Land a Bescher. Dat Geméneland wor a Lo’sen agedêlt, de’ all sechs Jôr op en Neis ganz niddreg un d’arrem Leit verpacht gi sen. ’t stung de Leide fre’i, Bém an hir Lo’sen ze sétzen ener dèr Bedengong, datt d’n Erdrâg zur Halschecht der Gemén zo’fâle sollt. Hir Halschecht vun all Bâm huet dann d’Gemén all Jôr zesumme verstêe gelôsz; de’ âner wor dém, den de Bâm gesât hat oder seinen Èrwen, och dann, wann d’Lo’s op en âneren iwergângen ass. Wor de Bâm al, datt en net me’ gedron huet, da konnten de’sellwegt sech och d’Halschecht vum Holz huelen; de’ âner Halschecht ass vum Féschter gekûert an op de Profit vun der Gemén verstêt gin. Grad
  <i>den</i>
  Herbst ass nês én ganz Zuel vun ale Bém era’usgemâch gin. Fir awer dèr lästeger Délong an Zo’konft vun of ze sen, huet d’Gemén beschloss, op hir Kèsten nei Bém op de’ Plâtzen ze sétzen. ’t sollte gehe’ereg Lécher vun néckst dre’i Scho’ de’f an och eso’ we’it gemâch an de ganze Wanter opstô gelôsz gin, datt de Buedem vum Rén, Schne’ a Frôst go’t merf giff. D’Arbecht wor dem Féschter matt zwe’n Dole’ner iwerdron ener der Opsîcht vum Rîchter, an am Verhenerongsfall vum Stâdbuet. ’t wor a’usdrecklech gesot, datt d’Bém net an de’ al Lécher derfte sto kommen. De Féchter awer, den eso’ vill kannt huet vun em Bâm we’ d’n lesel vum ABC huet sech net am grengsten em d’Virschrefte geke’ert an dûecht, wann se nemmen do stingen, dat wär alles watt misst sen, an an dénen ale Lécher wären se eso’ go’t op
  <S>28</S>
  gehuewe we’ an neien. Da wär de’ Me’h gespûert, an de’ fenef Su, de’ e vun all Bâm hat, wären desto e’schter verde’nt. Andèrbâns also de’ âner zwe’n de’ al era’usgemâch hun, ass hen an de Besch derniewend gâng Weldlenge gruewen an huet se, eso’ se’er we’ en alen era’us wor, wupp! a sein Plâtz gestôch.
We’ eso’ en zwanzeg Steck do stungen, ass ett un de Rîchter komm, we’ d’Bamstreperten ett douewen dreiwe giffen. De wor net fex, wann eppes net an d’Reih gângen ass, an ’t wor de Jongen hîrt da’usend Gleck, datt en net sellwer eropkomme konnt, soss hätten se de’ Ke’er watt gele’ft gesot kre’t. Awer den en an seiner Plâtz gescheckt huet, wor net manner fex, wann ett gegollen huet, en âneren sein Macht fe’len ze lôszen. Wann Dréck Mest get, wär se gêr gefo’ert, hêscht ett. Eso’ wor ett och mam Geménebuet, den och me’ Gêst we’ Wêsz hat an sech gestallt huet, we’ wann en d’Fle’h ne’sten he’ere giff. Am Iwere’ifer hat en sech eso’ a’us allem Otem gelâf – e wor schonn eso’ dämpeg geno’g – datt en, we’ en endlech op der Plâtz wor, vu Ke’ichen a Blose kên Amenswîrtchen era’usbruecht huet. Nodém en e Sträppchen doremmer getékelt wor vu Bâm zo’ Bâm, vu Lôch zo’ Lôch, we’ wann en sech de’ Sâch emol wellt ukucken, we’ e verstännege Mann dêt, e’er en sech iwer eppes a’usle’sst, sprengt en op êmol op de’ dre’i dur we’ rosen a brellt, net oni sech nach an all Sâtz sechsmol ze ennerbréchen: «Na’u sot emol – dir Mîtek – wât halt dir vun îs âner – a’us dem
  <S>29</S>
  Stâdhauss, – datt der hei – no êren Uessekép fûert, – we’ wann
  <i>dir</i>
  Hêr – a Mêster an der Gemén wärt – a kê Mensch éch eppes ze gebe’den hätt. – Awer Jengelcher – get ûecht, datt den hei – éch net le’ert, we’ der ze pare’eren huet. – Mént der dann – mir âner hätten – an e’s Ae gespa’ut! – ’t ass hei net we’ bei der Épelfrâ, – behalt dat. Oder – mént der dann, – d’Geménekéss wär – net a’uszeschéfen. – Ass ett net scho sche’n, – datt mer éch eppes ze – verde’nen zo’komme gelôsz hun – aplâtz datt der elo – dohém sitzt, Dribbsal – op No’ten ze blosen a – Kalenneren ze drecken, we’ – der èr Hongerdärem stoppt. – Awer Erkenntlechkêt ass kén un éch – a kemmt kén un éch. – Wann ech ett och mein Dég – eso’ gemâch hätt, da wär – ech en Dréck watt ech sen. – Do mo’ss ê scho kê Stêr – a kê Lîcht hu fir – eso’ eppes ze mâchen. – Ei, ei, fe’ der Schân, dir Delpessen – dir Ne’ischtnotzen! Hätt ech – dat do vun dir gemênt, Jängelchen? – Soss gêst de elo eremmer, we’ – wann d’He’ner der Bro’t geholl hätten – awer fir Schangânereien, do – bass de net eso’ dohei. – Nê, sen dat Lécher gemach! ’t mént ên, – d’well Schwe’in hätten se gewo’lt. – Awer wât gelt, ’t sen de’ nach vun – dénen ale Bém. Do soll éch awer net – én ronn Bomm huelen! Dir Stre’sék, – gese’t der dann net, datt se zwanzeg mol ze – gro’sz se fir eso’ en hongrege Bémchen. – Do mo’ss ên awer scho Tente gesoff – hu, fir dat net anzegesin. Ménst de – da, Jängelchen, se giffen dir
  <S>30</S>
  herno – wanns de den Dètschert hûes, e Lôch – mâche we’ en deier Jor? – Gelt nên, datts de grad knapp dragês, an – den ânere Buedem kre’s de uewen drop. – Ménst de da matt eso’ ém Bémche wär ett ânescht? Kén Gretz. Rondem sech mo’ss e feste – Buedem hun, datt en ên Halt huet an net bei all Wändchen hin an hir wickelt we’ e Ko’schwanz. An durfir wor jo gesot, datt der ela’uter nei Lécher sollt mâchen, weil de’ do e Jôr ze gro’sz sen – –» Dobei huet en de Kôp an d’Lûcht geworref an ên nom ânere bekuckt, ass we’ wann en drop wôrde giff, datt se him hir Komplimente miche fir de’ Gescheithêten, de’ en elo erop gin hat.
We’ en awer gesin huet, datt kê vun dénen dre’i de’ grengst Uwo gemâch huet fir em Be’ifall ze gin, ma gedûecht hu we’ Goldschmittssonn, fänkt en erem un: – – an datt d’Bémercher ere’scht sollten d’Fre’jôr agesât gin – dobe’i kuckt e vun ongefe’er em a gese’it erem de’ fresch gesât Bémercher do ston. «Himmel, Herrgott; stin de’ vermaledeit Zatzen nach do» – a we’ en hell Donnerwieder luchen se allen zwanzeg erau’s, vun seiner êgener Hand, a fennef Schrett vu jidder alem Lôch guffe stenterlech zwanzeg Spuede Grond era’usgehe’it fir d’Plâtzen ze zêchnen. Durno ass ett erem beim e’schte Lôch ugânge, ruppdeg dre’i Scho’ de’f an de Buedem, we’ gesot, a kê Fenger brêt manner.
We’ se eso’ beim e’schte Lôch hante’erthun, do – beim letzte Strêch mam Hèl, watt huet eso’ hell ge
  <S>31</S>
  klenkt! Nach e Strêch, desellwegte Klank! «Watt ass dat?» frot de Buet, dém d’Hêrz erop bis an d’n Hals geschlon huet vun Erfe’eren a Vûrwetz.
«Ma-i-ja», sot de Féschter.
Mam drette Schlâg hêt de Féschter én braun erde Scherbel erau’s, an a’us dem Grond lîcht ett we’ helle Sonnesche’in.
«Dat ass én al Mo’k», sot de Buet, «awer kén matt Geft. Debe’i gemâcht, Jongen, dat do kemmt îs grad gi’dlech. E Gleck, datt ech alt nês grad debe’i wor. Soss wär se bis zo’m jengster Dâg net un d’Dâgslîcht komm. Dat do ass mir kê kléne Lûef.»
Watt se me’ wo’le, watt se me’ dés blenkzege Geschîr erop gehein, én Gâschel voll no dèr ânerer, ela’uter richteg âlspunnesch Goldfecks. We’ ne’ischt me’ era’uszegruewe wor, gin se sech un d’Zielen: ze’n, zwanzeg, foffzeg, honnert, zwêhonnert, fennefhonnert, da’usend a siwen an dresseg.
«Dat ass mir en ale Schlomp!» sot de Buet.
«Ma-i-ja» – de Féschter.
«Gese’t der na’u, Jongen,» fänkt de Buet erem un – all se’i Gascht wor iwer dém gleckleche Fond we’ eweggeblosen – «huet der ett na’u?» an e stréckt de Fenger an d’Lûcht, we’ fir seiner Ried me’ Gewîcht ze gin:
«Wen sein Arbecht zergo’tzt huet gemât, huet sech nach net hannen dragesât!»
«Ma-i-ja», sot de Féschter.
«Awer datt èr Do an èr Liewe kê vun éch dre’i e
  <S>32</S>
  Pippswîrtchen heivun era’usgett, huet der he’eren? Heivu sollen de’ vermaledeit Franso’sen ne’ischt jicken.»
Domatt pâckt en sech all Täsche voll, de Rest knépt en a se’i gro’sz ro’t Nuesschnappeg a streppt ett ener d’n Arrem, we’ wann ett voll Erdépel wär a mecht sech op hêm zo’, wo’ en om Gerîcht d’ganz Ma’utsch dibbelches no doehinne gezîelt huet.
’t wor kên Zweiwel: We’ d’Schwieden d’Schukkenhiel erofkomm sen, hat nûets dèr re’icher Hêren ên d’ganz Familgeverme’gen hémlech doehi begruewen. A secher hun d’Schwieden e kal gemâch, oni datt en nach konnt ém oder dém âneren d’Plâtz verroden. Eso’ ass dat Geld iwer zwêhonnert Jôr leie blîwe, bis e glecklechen Zo’fall ett erem un d’Dâgslicht brûecht huet zo’ éner Ze’it, wo’ ett me’ ne’deg we’ êmol wor. A weil ett op Geméne Grond a Buedem fond gin ass, huet d’Gemén ett och un sech gezugen, an ech ménen eso’, se konnt ett elo go’t bra’uchen. De Bann awer, wo’ d’Geld fond gin ass, hêscht haut nach – «d’Gollgro’f», d. h. d’Goldgro’f.
Eso’ huet also én Onglecksze’it der âner a’us der No’t gehollef – oder, we wêsz, se nach me’ de’f dragehe’it. Dat al Wûrt, datt om Gold de Flo’ch ro’t, ass och hei wo’er gin. De Franso’sen, de’ hir verdâmt Nuesen an alles gestréckt hun, ass d’Geschicht vun de Goldstecker net hémlech bliwen. De Jängelche soll d’ganz Sâch verroden hun an och, we’ de Buet sech iwer d’Franso’sen a’usgedreckt hat, datt se ne’ischt devu jicke sollten, fir dem Buet én anzedo’ fir sein
  <S>33</S>
  Grobhêt desellwegten Dâg, a fir sech vun hinnen a sein Plâtz sétzen ze lôszen. Awer e Verre’der get als schlechte Berger och mêstens vum Feind verûecht, an dat wor och hei de Fall. Wann se seiner a’usgebra’ucht hun, iwerlôszen se en dem Abschei vu seine Mattberger, de’ en, eso’ lâng e lîeft, matt kém go’den A me’ ukucken.
Zo’ all dém Abga’usch awer, den d’Franso’se scho ge’nt de’ Gre’wemâcher haten, ass nach de komm, datt se hinnen net d’ganz Zomm au’sgeliwert hun. Dat Hédegeld, watt se a’us dem Uert geschlêft haten, wor en nach net geno’g, an ’t huet e kê go’ts gedo’n, datt se hiren E’ifer net nach op én aner Mane’er un en a’usgelôsz haten. Se a’us freie Stecken um Liewen unzegre’ifen, huet sech net go’t gemâch, weil se sech ro’eg verhalen hun a kén Ursâch derzo’ virluch. Durfir hun se hinne geso’cht ze schueden un eppes, watt brave Leiden nach da’usendmol he’jer stêt – d’E’er.
Sollten se awer dobe’i op Widerstand sto’ssen, dann hätten se de besten Ulôsz, fir en all Spezio’n unzedon an hiren E’ifer grendlech un en a’uszelôszen.
  <S />
  <b>Drett Kapitel.</b>
  D’Médche vu Gre’wemâcher. We’ én Gemén sech ge’nt en ênzele versendegt huet. «’t ass besser, wann ên sech fir d’Vollek higett, ass we’ datt d’ganz Vollek zo’ Grond gêt» – en al Wûrt, watt net me’ wo’er ass.

’t wor demol zo’ Gre’wemâcher e jong Médchen, dat wegen seiner Sche’nhêt we’it a brêt bekannt wor a seines gle’ichen net hat am ganze Gerîcht. We’ ên Blo’m am Mê huet ett geble’t, we’ d’Ro’s am Gôrt. Blo we’ d’n Himmel wore sein Aen a klôr we’ Krestall. ’t wor kê Schne’ eso’ we’isz we’ se’in Hals a kén Seid eso’ sîecht we’ se’in Hôr. Sein Farf wor we’ Mellech a Blo’t. De Sche’i vun der Sonn wor net eso’ frendlech we’ sein Minn, an d’Oweslîcht net eso’ dus we’ se’i Gesîcht. Dobe’i wor ett onschelleg we’ e Kand a le’f a go’t ge’nt jidderên. Kê Wonner, wann ett d’n Abgott vun de Gre’wemâcher Leide wor a vun en all gehale wor we’ hir êge Kand, zo’mol ett schonn zenter seim drette Jôr oni Papp wor. De wor Nélschmid gewîest an huet sech och Schmit geschrîwen. Seiner Mamm wor ett de besten Tro’st, hir Frêd an ênzeg Liewen. Achtze’n Jôr wor ett demol al a gro’sz a rîcht gewûes we’ én Kîrz.
  <S>35</S>
  ’t wor net go’t me’glech, datt eso’ én Sche’nhêt de Franso’se kennt entgon an nach winneger datt, wann se se êmol erbleckst hätten, hir Hänn dervu kennte lôszen. We’ én Flâm huet hiren Hépsten derfir gebrannt, an en huet kén Ro’h gi, bis en se an seiner Gewalt hat. All de Punkten, de’ ech elo vira’us schonn opgezîelt hun an hinnen en erwenschten Ulôsz zur Onzefridenhêt gin hun, hun elo misse hirhale, fir sech winnegstens matt ém Sche’i vu Recht an de Besetz vun dem Bild vun ém Médchen ze sétzen.
Ê fre’e Morgen – ’t wor Samstes ge’nt der Dâg – re’ft e Reiter zo’ Perd op de Strôszenécken d’Leit zesummen op de gro’sze Môrt. Voll Angst an Onro’h kommen se ên nom ânere geschloff, we’ wann se an der Do’d ginge, fir ze he’ere, watt dann nês lôsz wär. All Me’gleches hun se sech erdûecht, watt de’ wuel vun e fuedere kennten, kên awer ass op dat komm, watt se êgentlech am Sann haten. Dat wor einfach onerhe’ert.
We’ sech én zimlech Parti ugesimmelt hat, fänkt den zo’ Perd u matt hôrder Stemm ze rieden. De Rîchter vum Uert sellwer huet op d’Uerder vum Hépste missen dem Vollek Sâtz fir Sâtz op Letzeborger De’itsch widerhuele, we’ den âneren ett virgesot huet.
Berger vu Gre’wemâcher!
’t ass dem Berger Kapitän Fressin zo’ O’ere komm, we’ schändlech êre Stâdrot e vir en ettlechen Dég belûgen huet, demol, we’ en e wollt zur Rechenschaft ze’e vu wégen dèr onerhe’erter Frechhêt, begânge vun êrer
  <S>36</S>
  ém u dre’i franse’sche Berger Zaldoten, de’ hiren De’nst gemâch hun. De freche Kadett, den de’ dre’i vîrbenannt Je’er eso’ iwel zo’gerîcht huet, wär e franse’schen Emigrant, hun se gesot. Haut wêsz me’in Hêr, datt ett ê vun déne sîwe Scheffen ass, de’ êr Stâd rege’ren.
Zo’m âneren ass ett e’se Berger Zaldoten nach net vergész, we’ der vîr elo bal zwê Jôr matt der e’stre’ichescher Garnison gehalen huet an se an hirem Widerstand ge’nt d’Macht vun e’ser glorre’icher Republik bestärrekt huet.
Drettens ass ett îs alle bekannt, we’ der dénen ongerodene Kanner vun e’sem Hêmechsland, de’ vu Gesetz wegen dem Do’d verfall sen, an de’ der Emigranten nennt, zur Schân vun e’ser gro’szmächteger Republik en Offenthalt an an em êren Uert gin huet an durdorrech éch mattschelleg un hirem Verrot gemâch huet.
A ve’ertens huet de Berger Kapitän era’us kre’t, datt èr Stâdgerîcht én gro’sz Zomm Geld, de’ der des Dég fond huet, u sech gerass huet aplâtz se, we’ ett sech gehe’ert hätt, e’ser erhabener Republik a’uszeliweren.
Durfir le’szt me’in Hêr, de Berger Kapitän Fressin, éch allen am Uert bekannt mâchen an opfuederen, dat sche’nste Médchen a’us êrer Stâd him op Gnod oder Ongnod a’uszeliweren. Wann ênt em gefill, le’szt en éch son, an ett go’twelleg wellt matt em ze’en, liss en èr Stâd vu Râch a Brand verscho’nt an éch all ongeplot; wann net, kennt der éch op dat schlemmst gefâszt mâchen. An Ze’t vun zwo’ Stonne kemmt e sech sellwer d’Äntwert heiehin huelen. –
  <S>37</S>
  Dat wor na’u dat mannst, watt se sech erwôrt haten. We’ en Donnerschlag a’us dem bloen Himmel huet de’ Ried an de’ Fuederong zo’m Schluss op se gewerekt. De Schwendel huet se ergraff all we’ se do woren, datt ett e gre’n a giel virun d’n Ae gin ass. D’Hänn hun se om Kôp zesummegeschlo vu Schrecken a Verzweiwelong. De’ én hun hôrt opgeja’ut, dénen ânere sen d’hell Tre’nen d’Bâcken erofgelâf. ’t wor werklech dat Orregst, dat Battertst, watt iwer d’arrem Leid komme konnt. Ên Ablack wor ett da ro’eg op der Plâtz we’ ener d’n Do’degen. Dann huet èn dompeg, onhémlech Gegrommels ugesât we’ dat e’scht Geribbel vun ém schwe’eren Dimmerwieder a’us weider Fèrent, a schwe’er an ersteckend we’ d’Loft virun ém Gewitter luch én onbeschreiflech dre’f Stemmong iwer alle Geme’ter. Riede we’: «Mer musse verwenscht sen!» – «Soll dat dann net êmol en Enn krin» – «Solle mer dann e’weg kén Ro’h a kén Rést krin»? hun a’us vu We’h a Lèd verzugene Menner hin an hir geziddert. Oni ett ze wessen, we’ am Kramp, hun d’Fe’ischt sech gebâlt an ennen, wo’ se matt âneren zesummegesto’sz sen, hôrt we’ Goss an Eisen unenêgeschlon. A’us dem de’fste Grond vun der Se’l hun sech de’ greilechst Verwenschongen op all Zonge gedrängt, an nemmen d’Erennerong un dat Herrgottswûrt: «De sollt dém Be’sen net widerston!» huet se zreckgehalen, fîr se we’ gle’deg, gefteg, onfehlbar Spe’sze ge’nt hir Peineger a’uszesto’szen. An alle Verhältnessen vum Menscheliewen, am Lêd we’ an
  <S>38</S>
  der Enerdreckong kemmt, wann dat natîrlech Môsz voll ass, de Moment, wo’ de Mensch entweder gefe’llos get ge’nt d’Iwermôsz oder sein Natur sech derge’nt opwereft, e’er en ett emol sellwer zergo’tzt gewûer get, a matt explosiwer Gewalt, oni d’Enn ze bedenken, den eisene Renk vum Erlabten, Zostännege, Gehe’erege sprengt.
Eso’ vill de’ Gr’ewemâcher och am Lâf vun der Ze’it mattzemâchen haten, ’t wor zevill én ze’h Rass, fir datt den e’schte Fall antriede kennt a sollt; villme’ huet d’Zecken an d’onverse’ns Zesummegerode vun hire knochege Fe’ischt, dat domp we’ Stôl an Eise geklenkt huet, e’schter dat Letzt befèrte gelôsz, an ên Ablack huet ett geschînen, we’ wann se dem Undriff vu banne wellten nogin. Awer och nemmen ên Ablack. Geschwen hun sech de’ wiederhôrt Gesîchter, a’us dénen ett nach elo ere’scht grad eso’ onhémlech gelîcht huet, opgeklärt, an d’ro’eg Besennong huet erem d’Iwerhand kre’t. De’ sech am e’schten erbass haten, hun elo ugefâng, sech d’Sâch ze iwerléen, konnten awer enner der Nowerkong vun dèr e’schter, ongeheierer Oprégong matt sech sellwer zo’ kém Enn kommen. Vill âner stungen, nodém se sech erkre’t haten do a wossten net, ob se gedrämt hätten oder ob ett Werklechkêt wär, watt se sech trotz aller Me’h a Gedanke ka’um vîrstelle konnten. E jongt fresch Blo’t, en êge Kand, e brav Gre’wemâcher Médchen, watt se all op d’n Hänn gedron hun, én ênzeg Dûechter op ongefe’er ém onbekannte, feindlech gesennte Mann,
  <S>39</S>
  vun dém kê Mensch wosst, watt e welles wär, a’uszeliweren! Weil, op wen ett ofgesi wor, duriwer konnt jo bal kên Zweifel sen. Wann en ett nach fir sein Fra hill! Dat wor secher, datt en net bestûet wor, winnegstens eso secher we’ me’glech, weil ganz genâ woren sein perse’nlech Verhältnesser net bekannt. Wann ett em e’eren dach werklech gefill, en ett am Hêrz gêr hätt, an op én âner Mane’er net wesst un ett ze kommen? A Kre’gsze’iten a bei Kreg’sleit dereft ên dann alt eppes net ukucken! Op dèr âner Se’it, wann ett nemme wär fir d’n Uert an d’Schân ze brengen! An zo’m âneren, wann dat och net ze fèrte wär, werd sech dann iwerhâpt ênt fanne watt gewot geno’g ass fir matt em ze ze’en? Zwenge kann ê kênt, an a’us sech sellwer werd schwe’erlech ênt sech derzo’ verston.
Eso’ stungen se do ze berotschlon, de’ én matt sech sellwer, de’ âner zo’ e pûer, oni zo’ ém richtegen A’usstrêch ze kommen.
Hei! watt kemmt dann donîde gejot? Am helle Kure’er erop op de Môrt, rîd ener d’Leit, datt se erschreckt zo’ be’de Se’iten a’usgewach sen. Se hun en elo nach ze go’t kannt – desellwegten, den eloe’nst de’ entsetzlech Wiel virgelûegt hat an elo kucke kemmt, we’ we’it d’Sâch wär.
«We’ stemmt ett?» – wor dat e’scht, watt e gefrot huet an och dat letzt, oni op e Beschêd ze wôrden. «Nach én Stonn!» – huet en dann nach be’igesât, «dann ass d’Ze’it verstrach. Seid klug a wîelt dat Lîchst!» An hopp, hopp, hopp! we’ e komm ass,
  <S>40</S>
  wor en och schonn erem fort. Ja, watt wor dat Lîchst? D’ganz Stâd namol a Grond a Buedem zerste’ert ze gesin – oder en onschelleg Médchen, matt éner onstèrflecher Se’l – – –!
Én Stonn wor also scho verbe’i, an nach én ass blîwen – an da muss d’n Entschêd gefall sen, eso’ oder eso’. ’t wor werklech go’t, datt den zo’ Perd erem komm wor, fir se un d’Kîrzt vun der Ze’it ze erenneren, soss hätt och de’ zwêt geschlon, oni datt d’Sâch och nemmen ê Schrett viru gânge wär.
  <i>Én</i>
  Stenche fir ze iwerléen, wurzo’ e ganz Menscheliewen net a’usrêcht fir erem go’t ze mâche, watt dra gefélt konnt gin. Én
  <i>Stonn</i>
  iwerléen – a vle’icht en E’wegkêt bedauren a bereien. – –
Op dèr ânere Se’it! E’ser Herrgott begîrt kém seiner. E verlângt dat Onme’glecht net. E werd scho wesse watt en dêt. E verse’cht kên iwer sein Kräften. Lôsze mer he mam Rest gewäre lôszen. Wurfir îs nês mo’twellegerweis bis iwer d’O’eren an de Misêr werfen, vle’icht oni No’t? Watt kenne
  <i>mir</i>
  wesse watt derno gesche’t? Wa mir op Trei a Glawen handelen an dat Best hoffen, me’ kenne mir net do’n. Wann hen dann net go’t dêt, da werd en ett scho fannen. Durfir bra’uche mir net ze sorgen. Durfir ass en Aneren do. An dach, an dach le’szt ett dem Geme’t kén Ro’h ... Emmer mént ên nach, ’t dereft net sen – – –
Eso’ ass weider getermt, gewîge, bedûecht an iwerlûegt gin – onschlesseg we’ se wore sen se bliwen,
  <S>41</S>
  a watt se me’ beroden hun, watt se manner wosste watt ze do’ wär.
Kên huet d’Sâch me’ op d’lîcht Scheller geholl we’ de Stâdbuet. «Mer wäre wuel Êfalte», sot en, «fir îs d’Ha’ut iwer d’O’ere streppen ze lôszen, wa mer wesse kennten, datt ett dém Kérel éscht wär fir dat Médchen ze bestueden, we’ ech e’s Se’s. A watt soll en dann och âneschter matt em mâchen, wann ett sech seim no hält. A wann en dat net welles wär, da bre’icht en de’ Konsten net ze mâche fir ênt ze se’che, watt em gefällt; dann hâtt en sech eweil lâng ênt eloeremmer gefescht. Weil wann ett iwer d’Bestueden hirgêt, dann hêscht ett d’Aen opgemâch, weil dat ass fir lâng, ech ménen eso’. A Generols Madam ze gin, dat ass én verde’iwelt go’t Parti, we’ datjinnegt, dat ett trefft, seiner Liewe kén me’ mecht, an dobe’i nach én franse’sch! Weil haut des Dos sen d’Fransosen Tromp. A wann se elo geschwen d’ganz Welt erûwert hun, da get ett fir se’i én lesteg Ze’it, dat lôszt éch gesot sen, fir d’Hêre we’ fir d’Madammen. Hätt ech elo eso’ e Médchen, aplâtz datt ech kênt hun an och, we’ ett scheint, kênt krin, vill winneger e Jong, ech giff em ett gle’ich, wann en ett nemme wellt. Do wesst der grad, watt ech vun der ganzer Affär denken.»
Dat huet en awer net gesot a’us Iwerzêong, ma weil en sech wollt de sche’ne Männche mâche bei de Franso’se vu wegen seiner Plâtz, de’ e gefôert huet ze verle’ere, wann en sech ge’nt se a’usgesprôch hätt, an sech, wo’fêren s’en om Napp hätte vu wegen der
  <S>42</S>
  Geldgeschicht an der Gollgro’f, erem bei en unzemâchen.
A werklech huet ett no kûrzer Ze’it geschînen, datt, nodém emol ên sech klor an de’itlech a’usgedreckt hat – eweil ên huet nemmen op dém âneren se’in A’ussproch gewôrt – net winneg dersellwegter Ménong woren, natîrlech ela’uter, de’, we’ de Buet, kê Médchen ze verle’eren haten. De’ âner woren nach emmer, we’ ett go’t unzehollen ass, am de’we Bedûecht, an ’t ass net me’ lâng zo’gâng, do woren se an zwo’ Partie gespleckt, de’ én fir, de’ âner ge’nt d’A’usliwerong vum Médchen.
Weil se also net konnten éneg gin, an net én Parti de’ âner iwerdubberen an sech net elén d’Verantwortong fir de schlechten A’usgank op de’ oder de’ Mane’er opluede wollt, sen se iwerêkomm, datt de Pesto’er d’letzt Wûrt an der ganzer Sâch riede sollt. –
D’Feierklôck wor fir de’ Gre’wemâcher eppes we’ d’be’s Gewesse vun der Ze’it. We’ dat de Mensch peinegt a plot a geheit, wann eppes bei em net an der Reih ass, eso’ huet d’Feierklôck an alle be’sen Dég hir frêszlech Stemm erhuewen, an iwer Berreg an Dall am ganze Gerîcht eremmer d’Klo gedro vun der Bo’ssecht vun de Menschen a vun dém neie Lêd, watt se nês iwer Gre’wemâcher brûecht hun.
Eso’bal we’ d’Feierklôck de pûer e’schter Schle’ gedo’n hat, wor och schonn alles op de Bê fir an d’Kerech, Männer we’ Frae, Médercher we’ Jongen. Jidderê wollt matt êgenen Aen dém Dengen zo’gesin,
  <S>43</S>
  matt êgenen O’eren d’n Entschêd unhe’eren. De Al hun an de Ste’l gehuppt a ganz getuppt e’ser Herrgott em Rot a Gnod gebi’eden; de’ Jong hun d’Kép zesummegestréckt fir ze babbelen, ass we’ wann e’ser Herrgott nemmen an der Massenze’it om Altor wär. En hief e verzîgen! ’t wor werklech kén lîcht Sâch de Mond iwer eppes ze halen, watt hir jong Geme’ter eso’ an Oprégong brûecht huet – seif ett och an der Kerech!
Iwerdém woren der en ettlech an d’Tûergâss gelâf fir d’n Hèr se ro’fen. Wann sech der awer scho vill driwer opgehalen haten, datt en net gle’ich do wor, eso’bal d’Feierklôck ugefâng hat ze lauden, wossten se elo all net wât se denke sollte, we’ de’ oni d’n Hèr erem komm sen. «D’n Hèr ass net do», huet ett gehêsch. «A wo’ soll en da sen?» hätten se gèr all mattenê gefrot. ’t wosst kên en A’usstrêch ze gin.
Datt d’Franso’sen iwerall, wo’ se sech festgesât hun, de Gêstlech de Bergerêd offuedere giffen, wo’matt de’ alles fir go’t hale sollten, watt d’Revolutio’n a Stâts-, Kerechen- a Religio’nssâchen opgestallt hat, dovun haten de’ Gre’wemâcher nach ne’ischt he’eren, oder se hun an dém de’we Trublement, wo’ se de Moment woren, net dru gedûecht. D’n Hèr awer wosst ett, a weil e fest welles wor, ni den Êd ze lêsten, hat en sech matt Ze’it virun de Franso’sen a Secherhêt brûecht a we’ eso’ vill âner Peste’er an Hécken a Bescher verstoppt gehalen. Datt en dat op eso’ én hémlech Mane’er gedo’n hat, ass dohir komm, weil en net me’
  <S>44</S>
  Ze’it hat, sech matt seine Pôrkanner driwer ze verstännegen, a lâng vira’us wollten se net ongehale mâche wegens seiner Perso’n. Se haten eso’ scho geno’g om Leif.
We’ d’Leit an der Kerech gesin hun, datt d’n Hèr sech derdorrech gemâch hat, wo’vu, we’ gesot, se sech kén richteg Idi mâche konnten, wor hirer Verdresslechkêt kên Enn. We’ e Kand, watt ere’scht grad Papp a Mamm begruewen huet an elo tro’stme’deg an elén dohém an ém Éck vun der Stuff setzt an net wêsz, wât ett ufänke soll, hun se sech verlôsz fond. We’ én Hêrd verîrt Schôf sen se sech vîrkomm, de’ grad elo, am Moment vun der gre’szter No’t, hiren Hîrt eso’ ne’deg gehat hâtte we’ nach ni.
Vill sutzen der op hiren Kne’en hôrt ze jômeren an ze kre’ischen, d’Gesîcht ân d’n Hänn verstoppt; all haten se, de’ Jong we’ de’ Al, d’Hêrz eso’ deck, datt se gemênt hun, ’t misst vunenê sprangen. ’t wor werklech be’s, sech em de letzien Ugraff den se haten, em de’ ênzeg Me’glechkêt fir sech Gewesshêt ze verschâfen an sech e ro’eg Gewessen ze bewôren – d’n A’ussproch vum Hêr, op den se sech eso’ verlôsz haten, bedrûgen ze gesin.
Ên nom âneren ass a’us der Kerech geschloff, weil kên de Mo’t hat, an der feierlecher Ro’h vum Hellegtom sein Stemm ze erhiewe fir hei, a Gegenwart vun e’sem Herrgott sellwer, ener seim Rot a Be’istand d’Sâch ze entschéde, we’ ett jidderém se’in hémleche Wonsch wor.
  <S>45</S>
  Domatt wor dann nês én hallef Stonn verstrach, an én hallef ass nach blîwe fir d’n endgeltegen Entschêd.
’t wor also he’ch Ze’it fir sech elo ze begannen. Do stungen se dann nês, Kôp u Kôp, op der Plâtz we’ virdrun ze iwerléen, ze dédegen, hin an hir ze schwétzen, ze weien an ze vergle’ichen, bis ett dann endlech gehêsch huet: A Gottes Namen, ’t seif dann! Besser, ’t get ênt sech go’twelleg hir, aplâtz de ganzen Uert mat Râch a Brand verdillegt ze gesin. A we’ ett dann e’se Fraen a Médercher erging, wêsz kên. ’t wär amstand – jé, ’t kann ên ett emol net a’usdenken.
Domatt wor d’Sâch dann endlech entschîden.
Go’t, brav, trei, oni Falsch we’ se woren, eso’ hun se se opgefâszt an entschêd, jidderê we’ he gedûecht huet, datt en ett mich, wann em e Médche gefill: kucken, datt en ett krich, a wann en ett hätt, ett op d’n Hänn dron an an Trei an E’eren, we’ Fra a Mann, matt em zesumme liewen.
Dobe’i hätten se sech awer dach missen afale lôszen, datt dese Fall net grad eso’ luch, an datt, watt ên sech matt Gewalt hellt, vle’icht me’ fir d’n Ablack, we’ op d’lâng Dauer berechent ass.
Awer: mir gerîecht, alle Mensche gerîecht, hun de’ Gre’wemâcher gedûecht an derno gehandelt.
Nodém also d’Sâch ofgemâch wor, wor ett un de Médercher, fir sech fir d’Wiel parat ze halen.
Ze’it wor kén ze verle’eren.
Vu jéhir hun de’ Gre’vemâcher Médercher sech
  <S>46</S>
  dorrech hir Gewothêt we’ dorrech hir Monterkêt a’usgezêchent. Dat stuch hinne vun hire Pappen hir, de’ eso’ lâng Ze’it fir d’Secherhêt vun hirer Stâd an hirem Land perse’nlech agetrude sen, de’f am Blo’t, eso’ datt se ni an ne’erewo’ dervu gelôsz hun, ’t konnt komme watt wollt.
We’ de’ Me’dercher also he’eren hun, datt ett eso’ de Welle vun der Bergerschâft wor, an d’n Uert, den sech nach vun dèr letzter Git am siwejärege Kre’g net zergo’tzt erholl hat, net ânescht ze rette wor, huet kênt och nemmen ên Ableck gezeckt, fir sech fir de’ âner all hinzeliweren. A wann och ênt sech werklech entsât huet iwer de me’ we’ gewote Schrett, den ett elo am Zock wor ze do’n, kênt huet dat allermindegst devu Sche’i gedo’n.
Schlâg ze’n Auer woren se all op der Plâtz, an der bester Wot we’ zo’m Danz, a kênt huet gefehlt oder nemmen sech enzwo’ krank geklot, we’ ett jo eso’ de Gebra’uch ass, wann ên sech gêr lâst eppes dreckt.
We’ se dann eso’ do stungen, an éner lânger Reih, ênt um ânere, we’ ett sech fond huet dorrech Wiel oder Zo’fall, a Papp a Mamm, a Bro’der a Schwester net we’it devun, an all beienâner stell a verzot we’ om Kerfeg, wann se e le’ft jongt Médchen an der Ble’t vun de Jôren, e Ro’seknôp an de Wanterschne’ begruewen hun – dat, son ech, wor e Schauspill, we d’Sonn, de’ eweil eso’ Munneches gesin huet, nach kênt belîcht huet, zenter datt se op an enner gêt.
  <S>47</S>
  We’ hun d’arrem Mamme gekrasch fir hir Kanner, de’ se matt Angst a We’h op d’Welt brûecht hun, matt eso’vill Kommer a Me’h opgezugen, we’ hir êge Flêsch a Blo’t gele’ft hun – de’ elo, we’ d’Blo’men de Gôrt, de ganzen Ha’usstot gerest hu matt Sche’nhêt an Dugend, de’ Liewen a Sonnesche’in iwerall hi gestrêt hun, wo’ d’Jôre vun den Eltere schonn hiren dre’we Schiet geworref hun. An se elo missen hirzegin, net no freier Wiel, un e Jong a’us em Uert, e Frend vum Haus, vun dem se all Ursâch haten dat Best ze hoffe fir d’Gleck vun hirem Kann – nên, ém blo’tfrimme Mensch, dém erklärte Feind vum Uert, ener dénen zwêde’itegsten Emstänn – – – an all Bedenke sen nach emol, honnert an da’usendmol vergre’ssert, dorrech hir blo’deg Se’le gezugen.
A we’ hat munch brave Jong d’Hêrz eso’ deck missen unzegesin, we’ se’i Médchen, dat e scho lâng hémlech gêr hat, fir dat en sech d’Ha’ut iwer d’O’ere streppe gelôsz hätt, an der Gefôr wor, fir emmer seinen Aen a seiner Le’ft entrass ze gesin; sech missen ze son, datt en ett net dereft glecklech mâchen a se’in êge Liewesgleck u seiner Se’it fannen, we’ en ett schonn dacks eso’ sche’ gedrämt hat – –!
A we’ huet de Pappen d’Hêrz geblo’t, hir Frêd an hire Stolz, d’n Tro’st vun hiren alen Dége missen hirzegin dem frimme Mann, vun dém kê wêsz, watt en dermatt welles ass.
Eso’ hun se all mattenê geziddert a gebângt. A wann och ênt enner de Médercher de’ âner all u
  <S>48</S>
  Sche’nhêt an u Le’fhêt iwertrompt huet we’ d’Sonn de Mond, da wor duropp nach kê feste Verlôsz; ê ka sche’ fannen, watt den âneren net eso’ derfir ugese’it.
A wann ett och secher wär, datt d’Wiel op d’Terrès fill, dat hell we’ d’n Owesstêr a’us der Reih vu seine Komeroden era’usgelîcht huet – watt fir éner Mamm, watt fir ém Papp giff ett trotzdém net we’ de Verlosst vun ém êgene Kand an d’Se’l schneiden, zo’mol ett dorrech sein Awellegong net seiner êgener Sâch oder seine Leiden hirer, ma der Allgeménhêt de’nt, also net
  <i>ên</i>
  Ha’us ett verle’ert, nê, ganz Gre’wemâcher! Elo sen se ett ere’scht gewûer gin, elo, wo’ ett sollt driwer hirgon, watt ett hêscht, e Kand op ongefe’er vun sech gin; elo ass ett se ere’scht zergo’tzt agâng, we’ ett éscht sollt gin, an se hun awenneg erfûer, watt se vir éner hallewer Stonn am Iweldrun an am Onbedûecht uewenerîwer, mam Kôp beschloss haten, an d’Hêrz hat ne’ischt devu gewosst. Awer we’ ett se och gemôrtert a gepeinegt huet, ’t wollt kê me’ hanner se’i Wûrt gon, a jidderê sall och hémlech be’i sech gedûecht hun: «’t werd dech jo och net grad geroden!»
Zur Se’it awer stung zesummegekra’upt én Frächen, de’ huet hir Gesîcht matt be’den Hännen zo’gehalen, zo’gehale fir d’Iwermôsz vun hirem We’h ze verstoppen; awer dat konnt net verhenneren, datt d’Tre’nen er enner dénen ofgemergelte Fenger era’us we’ e Bûr op de Buedem gelaf sen an de Steps ronderem befîcht hun. Un hirer geda’ucherter Stellong an um bestännegen
  <S>49</S>
  Zecken a Werefe vun hirem Kèrper – eso’ huet se geschluckst – konnt ê vu weidem gesi, we’ gro’sz hir Lêd huet misse sen. Se’i wor de’ ênzeg, de’ net gedûecht huet: «’t werd mech jo alt net grad topen!» All Onhêl kemmt jo iwer én arrem Wittfra. –
Op êmol hiewen all Aen sech an d’Lûcht, an all mattenên dre’en se sech no dèr Se’it, wo’ ên de Galopp vun ém Perd he’eren huet. ’t huet geschâlt, we’ matzen an der Nûecht, wann d’Berger all ro’eg an de Béter leien, eso’ onhémlech, we’ wann de ganzen Uert a’usgestorwe wär.
Alles wor op der Plâtz zesummen, an ’t wor én Ro’h, we’ wann e’ser Herrgott zo’m letzte Gerîcht erscheine wellt. Richteg, ’t wor hen, den se erwôrt hun; ên Ablack drop kumm en em d’n Éck geflugen.
’t konnt ên de Leiden ett un de Gesîchter ofgesin, we’ d’Hêrz sech en am Leif gekremmt huet, we’ se sech bis an d’ennescht Se’l geschuddert hun, eso’bal se en erbleckst hun.
Rîcht op d’Reih vun de Médercher gung de Schemmel lôsz – e Schwendel ergre’ift se all we’ se do stin. D’Tre’ipen am Gemîrsch hun sech geschott a gestrîeft ge’nt dat, watt se elo, se wellten oder se wellten net, matt Aen unzekucke gezwonge wären, an dat dach kên erdrêt – – –
Kê La’ut, kên To’n ..! Do’dsângst – Do’dspein – Do’dsschwêsz op alle Gesîchter. ’t wor we’ wann ên de’itlech d’Klôpe vun d’n Hêrzer um Ziddere vun der Loft spîre giff – kên, den sech gemuckst, ge
  <S>50</S>
  e’ft, gero’ert hätt. Stomm a ste’if stungen se do we’ a’us Holz a Stên, a we’ verzeckt hungen all Blecker un den Ae vum Kapitän, fir ze erforschen, op wât fir ênt en ett wuel kennt ofgesin hun.

Den iwerkuckt sech d’Reih, net we’ wann e wielen, nê, we’ wann en no eppes se’che giff, reit e puer mol, zo’m Sche’in, op an of, hält virum Terrès stall, le’sst sech ewinneg zur Se’it erof, gre’ift ett enner d’n Armen an hîeft ett, blêch vun Entsetzen, matt ém Haff be’i sech op de Schemmel. Erlîchtert, we’ erle’st au’s schwe’erer Do’dsgefôr, huet op êmol alles opgeotemt – a’usser éner, dat wor dem Terrès sein arrem, onglecklech Mamm. ’t hat se we’ ento’nt. Hir Hôr om Kôp hun sech gestrîeft, we’ s’e gesin huet virum Terrès halen, a matt ém Krêsch, den en all dorrech Morrech a Schenk gangen ass, fällt se zesummen.

Eso’ huet d’Sâch sech also dach no der ufänklecher Ménong vun de Leit entschiden, an all de’ Angst, de’ se a’usgestângen hun, wor emmesoss. Wivill zo’ hirem Entschloss én âl Rechnong, de’ de’ Gre’wemâcher matt dem Terrès seim Haus vu wegent éner Affär a’us fre’erer Ze’it nach haten, be’igedro konnt hun, an ob se net vle’icht gemênt hun, de Fenger Gottes an der ganzer Sâch ze erkennen, dem entge’nt ze se schwe’er iwelgedo’ wär, – dat, son ech, wêsz e’ser Herrgott elén. Dat hei awer ass secher, datt oni den Emstand se dem Franso’s ni an nemmer zo’ Welle gewîest wären an sech le’wer a Stecker re’isze gelôsz hätten,
  <S>51</S>
  ass we’ d’E’er vun hirer Kanner ém op d’Spill ze sétzen.
’t seif na’u we’ ett wellt, dat hei bleift e’weg wo’er, datt Terrès fir de’ Gre’wemâcher d’n Engel an der No’t gin ass.
Op der Minutt huet de Fressin Urder gi fir sein Leit zesummenzeblosen, an a winneger we’ éner Ve’erelstonn stung d’g’anz Compani fex a firdeg do fir ofzeze’en.
Lues a lues ass erem Liewen an de’ âner Médercher komm, an dat muss ên e lôszen, datt se alles gedo’n hun, fir dem Terrès den Ädjes le’icht ze mâchen. Matt Blo’men a Bänn hun s’ett gerest, de’ best Wûrt vun der Welt hun s’em gin an em go’de Mo’t gemâch, an ênt nom âneren huet ett nach gekesst an ett em den Hals geholl. Watt soll ech awer son dervun, we’ ett zo’ go’der Letzt driwer hir gângen ass, fir der Mamm äddi ze son. D’arrem Fra wor we’ kê Mensch. Laudenhôrt huet se gekrasch a gewe’mert, datt kê Mann a kén Fra, kê Médchen a kê Jong debe’i wor, dem d’Hêrz net iwergelâf wär. Vun ela’uter Lêd konnt se kê Wûrt era’usbrengen, awer geschluckst huet se an sech schwe’er erholl, datt ett en Dauer wor. E pûer gebrôche Wîrder huet se zur No’t era’usgequetscht, de’ awer kê Mensch verstângen hâtt, wann se sech net matt be’den Hänn iwer d’Hêrz gefûer wär we’ wann se hätt welle son: «D’Hêrz brecht mer, ech gesin dech net me’ erem.» ’t wor Ze’it, datt de Fressin der Sâch en Ènn gemâch huet – ’t ass e
  <S>52</S>
  sellwer eppes we’ Mattgefe’l iwerkomm – a matt seine Bandien sech op an dervu gemâch huet, soss wär s’en nach enner d’n Hänn gestorwen. Se huet ett eso’ net me’ lâng gepackt. D’arrem Fra hat Recht – ’t wor werklech hir Letzt. E’her d’nei Jôr komm ass, wor se begruewen. D’Lêd em hir Kand huet se ener de Buedem brûecht.
  <S />
  <b>Ve’ert Kapitel.</b>
  We’ d’n Hîrt de’ verlôszen Hèrd erem opgeso’cht huet – ze spe’t, de Wollef hat dat sche’nst Lämmchen erwescht a mattfort geholl. We’ en iwer de’ âner Lâmer grommelt, datt se ett era’usgin hun – én Priedegt, de’ zo’ Hêrze gêt.

We’ verschotert woren d’Leit, eso’bal d’Franso’se fort woren, hêm an hir Heiser gâng. ’t huet erem kên e Wûrt mat dém ânere geschwât, an och dohém wor lâng kên eso’ ke’n, de’ onhémlech a feierlech Ro’h ze bréchen, de’ op all Geme’ter gedreckt huet. De ganzen Dâg huet kên sech me’ doba’usse gewîsen. En onbestemmt, onde’itlech Gefe’l vun eppes, watt net an der Reih ass, huet op all Hêrzer geléen an se bescwe’ert.
Datt ett och grad d’Terrès huet misse geroden – huet elo muncherê be’i sech gesot. ’t hat kê Mensch a kén Se’l, den haut de morgen, we’ d’Männer berotschlot hun, e Wûrt zo’ seine Gonsten agelûegt hätt. Da wär ett vle’icht ganz âneschter gâng. – Nach kêmol hun se ett eso’ gefe’lt, we’ traureg ett ass, wann e Médchen kê Papp, én Fra kê Mann huet, fir Hand iwer se ze halen. Datt wor ett, watt se elo am mêste
  <S>54</S>
  kontraje’ert huet, an ’t wor en all, we’ wann se dem Terrès an seiner Mamm schwe’er Ongle’ich gedo’n, we’ wann se d’Schwâchhêt an d’n Armo’t op én onverantwortlech Weis misbra’ucht an enerdreckt hätten. A we’ huet d’n Hêr emmer gepriedegt: Wittfraen an Wésen hirer soll ên net begîren, dat wär de’ gre’sst Senn, a wann ett effentlech geschich, én e’weg Schân fir de ganzen Uert, a giff de Flo’ch Gottes vum Himmel iwer en erofro’fen.
An de’ wär ett och fir Gre’wemâcher gewî’est, wann se ett virdrun eso’ klor agesin hätte we’ elo. Awer de’ go’t Re’t kommen emmer hannenno. –
Desellwegten Owend nach ass d’n Hêr a’us dem Bâmbesch hêmkomm. ’t huet eppes un em gedrîwen, e wosst net watt; an op êmol huet en én Angst u sech kre’t, datt ett em den Otem geholl huet. En huet kên Ablack me’ dru gezweiwelt, datt eppes ganz Schroes misst virgefall sen. Vun dèr Minutt un hat e kén Ro’h a kén Rést me’, a fir alles vun der Welt hätt ett en net me’ dogehalen. E wollt wesse, watt d’Franso’sen ugerîcht hätten, a wann ett em fir d’Liewe ging. Wuel hat en se bis an de Besch blosen he’eren, konnt awer net wesse wurfir, an datsellwegt Signal, watt d’Berger matt der gre’szter Plese’er vun der Welt erfellt hat, weil ett den Ofmarsch vun hire Plogêster ugekennegt huet, huet sein Onro’h nach vergre’ssert, weil en a voller Ongewesshêt iwer d’Bedeitong devu wor.
Hallef do’t vun Honger, Me’degkêt a Kélt kumm en
  <S>55</S>
  un de’ e’scht Heiser bei der Letzeborger Pûrt. ’t huet grad hallewer sîwe vum Tûer geschlon; ’t wor net me’ ganz Dâg an och nach net ganz Nûecht, just de’ Ze’it, wo’ soss d’Leit a’us der mêster Arbecht hâfenerweis hêmgânge sen, an dat mêst Gede’isch vum ganzen Dâg wor vu Wégel, Ve’h a Kanner, de’ der Herd entge’nt komm sen, fir hir Zeggesche, Gisschen oder Lämmeschen perse’nlech ofzehuelen an hêm ze geléden. Dobe’i wor ett Samstes Owend, wo’ d’Leit hir Akêf fir den âneren Dâg ze mâchen haten, wurdorrech d’Liewen an d’Dreiwen an de Strôszen, dat net séle bis an d’hallef Nûecht ugehalen huet, nach em villes gre’sser wor we’ de’ âner Dég.
Awer den Owend wor alles we’ a’usgestorwen. D’n Hêr huet seinen Aen net getraut. De’ greilechst Gedanke sen em op êmol dorrech de Kôp geschoss. Én Schuddregen ass en iwerkomm, datt en um ganze Leif geziddert huet a vun éner Se’it op de’ âner geschwenkt ass vu Schwendel. D’Angst huet e bâl embrûecht a seim verste’erte Gêst de’ gre’ilechst Biller vu franse’schem Iwermo’t virgemolt. An ne’erewo’ e Mensch, den en hätt kene fron, watt dann êgentlech virgefall wär.
Enerwé schonn hat e be’i sech iwerlûegt, we’ en sech ulé sollt, fir gewûer ze gi, watt dach gesche’t wär. Weil fir rîd era’us derno ze fron, durzo’ hat en de Mo’t net, huet sech och d’Krâft net zo’getraut, fir ett kennen unzehe’eren – eso’ ass sein Oprégong matt jeder Schrett, den e gedo’n huet, gewûes.
  <S>56</S>
  We’ en elo awer alles eso’ meischestell fond huet, datt ett em net ânescht geschînen huet ass we’ datt d’Franso’sen alles do’t gemâch oder fortgeschlêft hätten, wär en net me’ we’ fro’ gewîest, wann en én lieweg Se’l bege’nt hätt, de’ em en A’usstrêch gin hätt, op des oder de’ âner Mane’er.
Schonn hat en e Stecker ze’n Heiser hannen un sech, nach awer wollt sech ne’ischt weisen. Do konnt en ett net me’ a’usmâchen. E bleift emol ston a la’ustert – ne’ischt huet sech gero’ert. d’Feier ass em virun d’Ae komm, sein Bên hun en net me’ gedron. E ste’ipt sech wider én Mauer a wescht sech de Schwêsz vun der Stîr – de kâle Schwêsz vun Angst a Schrecken. Endlech e La’ut vun ém liewege Wi’esen; ’t wor en Kietzchen, de’ zur Se’it an ém Éck sutz ze je’itzen – vun Honger. Se hat haut hire lângen Dâg gehat we’ dat mêst Ve’h am Uert: ’t’huet kê Mensch un ett gedûecht.
Durno erem alles stell. Awer dat Kâtzegekresch hat en erem e beschen zo’ sech brûecht a se’i Mo’t e besche gehuewen. Eso’ erfrêlech ass em se’i Liewen nach kênt vîrkomm; ’t huet em geklenkt we’ de’ hémlegst, frendlechst Uried, hei anzeke’ere, fir sech vu seiner de’tlecher Angst ze erle’sen.
En huet sech ett net zwêmol so gelôsz. Hei oder ne’erens wollt en sech Gewesshêt verschâfen, a sollt en och dat Schlemmst missen he’eren. Dat ass nach le’ichter ze dron ass we’ de’ Hell vun Onsecherhêt, de’ all Ament âner, nei Greilegkête virspîgelt, vun
  <S>57</S>
  dénen ên nach net wêsz, ob se d’Werklechkêt errêchen.
Andèrbans wor ett de’ister Nûecht gin an net me’ le’icht fir en Onkennegen, d’Agäng vun d’n Heiser ze fannen.
En huet lâng missen tôpen. Bei der e’schter Dîr de’ en ukomm ass, gung en an. E wosst sellwer net wo’ e wor.
An der Kichen huet de Kre’iz-Domenek matt seiner Fra an de Kanner em d’n Hèrd geséss ze brucken; oni e Wûrt matt enên ze schwétzen, hun se all mattenâner we’ verzot an d’Flâm gestôrt a we’ gedrämt – – vun ém Médchen, dat a Storrem a Wand, dorrech Nûecht a Niewel matt frimme Leiden ze’t – – ’t wêss net, wo’ehin – – an ob ett eremkemmt, wêss ett och net, a watt soss seiner erwôrt nach manner; vun d’n êgene Leiden derzo’ gene’degt, huet ett d’Gefôren, de’ dem ganzen Uert gedrêt hun, op sech geholl, oni matt ém Wûrt sech derge’nt opzewerfen – we’ wèrd ett em ergon – –? Verwést, verlôsz, versto’sz, ver ... – – nên, ’t derf ên ett net a’usdenken – – Gott sei be’i îs a verlôsz îs net!
D’Anekätt wor dat e’scht, watt erem zo’ sech komm ass, a mat lueser Stemm eso’ virun sech gesot huet: «Wo’ soll d’arrem Kand eweil dreiwe matt seine Plogêster?» A we’ ett opkuckt, gese’it ett rîdiwer vun sech am Kichenagank de gro’sze schwôrze Mann ston, de vun ela’uter Oprégong kê Wûrt ervîrbrenge konnt, a we’ e Gêst an der Donkelhêt ze schwiewe geschînen huet. «Jeses, Marja! Domenek!» re’ft d’Anekätt a
  <S>58</S>
  schle’t d’Hänn om Kôp zesummen an éner heller Angst; ’t huet net ânescht gemênt, ass we’ t’wär de Be’se le’ifde’deg sellwer.
D’n Hêr wor dém schwâche Sche’in, den d’Hèrdfeier bis eran an den Ha’usgank geworref huet, nogâng, bis en onverse’ns vir an der Kiche stung, we’ dann de’ al Heiser mêstens agerîcht woren.
D’n Domenek, den net grad eso’ fêrtereg wor an de Pesto’er op honnert Schrett kannt huet – e wor Kre’izdre’er vun der
  <fn>
    <foottext>
      Vum Popst Hadrian VI 1539 agesât op d’Bedreiwe vun dem bere’mte Gre’wemâcher
      <i>Conrad Vigerius [Wecker]</i>
      (vgl. S. 9) den als e’schte Laiebro’der ageschriwe stêt als „beyder rechten doctor, Kayser Caroli quinti löblicher Gedächtnuss gewesener præceptor undt rath undt des Pabst Adriani secretarius,“ – we’ och dem Autor sein Ure’hmen vu be’de Se’iten: ener dem Jôr 1601 „Scheffen“ – 1638 „Scheffen“, – 1641, „Ihr. Königl. Majestät Controlleur“, – 1653, „Sentscheffen“ (Ze’ntscheffen) –, 1664, „der Rechten Docktor.“
    </foottext>
    Sakramentsbro’derschaft,
  </fn>
  a wann ett scho kén klén E’er wor, éner Verénegong unzegehe’eren, an dèr all de’ heckst Herrschafte vu Gre’wemâcher vertruede woren, dann huet en duebel ho’fferteg misse sen, eso’ én E’ereplâtz dran ze bekléden – d’n Domenek, son ech, dre’t sech verwonnert em a sot: «Ah, hei! go’den Owend Hêr Pesto’er, seid Der erem? Gott sei’s gedankt!, mer hate gemênt, Der wärt verlûer.»
E’er de go’den Hêr, den net wosst, ob ett dem Domenek Spâss oder Éscht wär, an nach winneger, watt en op de’ Uried entwere sollt, de Mond opkre’t hat, wor d’n Domenek, den sech net winneg gemênt huet, d’n Hêr be’i sech ake’eren ze gesin, schonn erem
  <S>59</S>
  do: «D’jeft», sot en, «Dir huet én go’t Nues. Weil sen d’Kanalje grad fort. ’t gese’it ê wuel, datt Èr We’ net an de Mâcher Mauere stung, soss wärt Der schwe’erlech we’ en Hues virun en an de Besch gelâf. Du le’wer Himmel! wa mir alle Ke’er hätte solle fortrennen, wa mer dénen Hêren hire Besuch kre’t hun, dann hätte mer vill ze do’ gehat. Do hêscht ett sche’ ston an halen a kucke, we’ ê matt en éns get. Matt dèr Zort ass ett grad we’ matt dem Hêschepâck. De’ we’ichen och net vun der Plâtz, bis se eppes am Sâck hun; a fir se matt ém «Gott hellef éch!» ofzespeisen, durfir bedenkt ên sech, – se kennten ém fir de Merci nuets d’Ha’us iwer dem Kôp ustéchen oder so we’ d’Fra: «En dêt ett net.» Awer elo sen se îs jo alt nês én Ke’er glecklech vum Pelz, fir we’ lâng ett nês ass? – An se hun nach ênt misse matt krin, se hun ett net ânescht gedo’n. Awer der De’iwel gesént en ett, de’ Schenneren, de’ Blo’tseffer, de ....»
Awer den Hêr huet en net a’usriede gelôsz. «Ênt misse mattkrin – watt sés de do, Domenek?» frot e matt ziddreger Stemm.
«Se hun ett net âneschter gedo’, son ech, watt wollte mer dann du mâchen? An ’t huet îs grad gemunnt, we’ wann ett eso’ Hergottswelle gewîest wär. Der musst dach selwer son, datt op dém Haus kê Ségen ...»
Awer d’n Hêr huet ne’ischt gesot. Gre’n a gîel ass ett em virun d’n Ae gin, a sein Zong huet e gebrannt we’ Feier vu gillegem Erfe’eren. En huet um ganze Leif geziddert we’ én Héck, a we’ matt da’usend
  <S>60</S>
  Spengelen huet ett en om Kôp an an de Bê gepickt. Wann awer ên e matt ém Mésser gestôch hätt, hätt e kén Drepps Blo’ut vun em kre’t.
D’Anekätt mo’sz em ett we’ ofgesin hun, weil oni sech lâng ze bedenke, sprengt ett matt ém Sto’l op en dur a sot: «Gett ett Éch net go’t, Hêr, da setzt Éch e winneg ne’er.»
Schwe’er we’ Ble’i huet en sech iwer de Reck vum Sto’l ne’ergelôsz, a sech de kâle Schwêss a’us dem Gesîcht an Hals gewescht.
Ên Ament huet en sech nach erholl, da sot e matt de’wer, ersteckter Stemm, iwerdém en nom Otem geschnâpt huet. «Em Gottes Wellen, Domenek, so mer zergo’tzt, we’ dat Denge gâng ass! Wât ass gesche’t?»
«De Fressin huet e’ser Médercher ênt matt fortgeschlêft», tût den Domenek, den net go’t he’eren huet, an durfir alles, watt e sot, kûrz a fest era’usgesto’sz huet, dem Hêr an d’O’eren, verste’t der dat?» –
«Also matt Gewalt fortgeschlêft?» frot d’n Hêr a kuckt d’n Domenek ongedelleg an d’Aen, we’ wann en d’Ze’it net erwôrde kennt, fir ett a’us seim Monn ze he’eren. Dobe’i rîcht en sech gro’sz op.
«Matt Gewalt?» rîed d’n Domenek d’m Hêr no, «watt mént Der dann eso’?» –
«Ech ménen, ob en ett matt Gewalt ergraff a matt fort geholl huet, we’ ên en Steck ...»
«Wann Der ett eso’ wellt huele, joo! Mir hun em
  <S>61</S>
  ett net a’us freie Stecke gin, oni Schlâg a Sto’sz, mir hun em ett misse gin» –
«’t wor alles, datt d’n Hêr net mam Sto’l, un dém en sech nach ze ergre’ife kre’t huet, emgefall ass.
We’isz we’ en Do’ch ass en am Gesîcht gin, a lues, matt deierlecher Stemm, de’ bewîsen huet, we’ en ugegraff wor, sét e fir sech: «misse – gin – –»
«Gewass dat!» baubst d’n Domenek nach emol dur, «soss hätten se is d’Stâd nach emol an e Ko’p geschoss.»
D’n Hêr hat es geno’g. Ne’ischt huet e me’ geèntwert, weder gesot nach gefrot, och net, wen ett dann êgentlech wär, den se mattgeholl hätten. Dat wor him Niewesâch.
Lanksam, we’ wann e blann wär an tâste giff, ass en zûr Dîr a’usgeschloff, oni d’Ze’it ze gebe’den, weder énes nach des âneren. –
Én hallef Stonn drop wor en dohém. – d’Hêrenha’us an der Tûergâss wor vum Domenek seim kén zwêhonnert Schrett eweg.
A seiner Se’l wor ett me’ de’ister Nûecht we’ ennen an der Strôsz, wo’ ên sein êgen Hand net gesin huet.
Awer net, datt en de Wé net fond hätt; wann e Kranken ze versi wor an der Nûecht an ett gebonnen huet, huet en ett bewîsen.
Awer wivil Mol ass en elo enerwé sto blîwen an ass sech matt der Hand un d’Stîr gefûer, we’ wann en sein Gedanken zesumme se’che giff.
An en hat dach kén; e wor grad we’ a’us dem Kôp.
  <S>62</S>
  Êmol huet ett em vîr d’n A’e gefenkelt we’ Feier – an dann ass ett nês schwôrz virdru gin, ass we’ wann ett nach me’ stachde’ister hätt kenne gin, we ett schonn doba’usze wor.
Dann ass en nês op êmol zreckgewach, we’ wann e wider eppes renne giff.
Un all Powêstên huet en sech gesto’sz, iwer den e gângen ass.
We’ en endlech dohém wor, huet en sech an d’Fotell fale gelôsz, we’ do’t – weider ass en net komm.
D’Käche kemmt fir en ze gesin a sét: «Se’d Der erem, Hêr? – Kén Èntwert.
«Észt Der dann elo eppes, Hêr?» – Kén Èntwert.
«Do’t der Èch da fir d’e’scht ânescht un? – Kén Èntwert:
«Fehlt Éch eppes, Hêr?» – Kén Èntwert.
Erschreckt, d’Ae voll Wâsser, ke’ert se em a spêrt sech an hir Kummer an. We’ wann eppes net me’ richteg matt em wär, huet se e gefôrt a bedauert, weil e wor soss emmer d’Go’thêt sellwer gewîest.
An der Fotell sutz en d’ganz Nûecht, nâss an hongreg, ze kre’ischen an ze bieden. A wann en êmol vun Armse’legkêt fir én kûrz Ze’it enttompt ass, ass en all Ament am Schlof opgefûer we’ e klé Kand, watt de’ e’scht Zänn mecht. –
Eso’bal d’n Hunn d’n e’schte Krêsch gedo’n huet, èrbelt en sech op, wéscht sech a mecht sech e winneg noenên. We’ en erof an d’Kerech wollt, bege’nt en
  <S>63</S>
  de Geménebuet, den op Wé wor fir d’Morgesklôck ze lauden.
’t wor hallwer sechs an nach net ganz hell, d’Ze’it, wo’ soss emmer d’Fre’mass gesche’t ass.
D’n Dâg awer wor e Sonndeg.
D’Bietklôck huet dre’imol gebompt, a gle’ich drop lauden se allen dre’i zo Hâf. Eso’ hat d’n Hêr de Buet ugewîsen ze mâchen an dann an d’Strôszen ze gon an de Leid ze mellen, datt d’n Hêr erem wär an datt se sech gle’ich an der Kerech sollten afanne lôszen.
De’ awer, vûrwetzeg fir ze he’ere watt d’n Hêr êgentlech fortgedrîwen hat, a watt en en an aller Herrgottsfre’h eso’ Wichteges mattzedélen hätt, hun sech net lâng fle’we gelôsz, an a manner we’ éner Ve’erelstonn wor d’Kerech bis op de’ letzt Plâtz gefellt.
De’ mêst wore scho we’ lâng op de Bên – de’ Sâch vu gester huet e kén Ro’h a kén Rést gelôsz, an a gedreckter Stemmong, matt onro’egem Gewesse we’ nach ni, sen se haut virun e’sem Herrgott erschînen.
An dèr Ze’it stung d’n Hêr onbewéglech om Altor op der Evangéliese’it sein Morgesandacht ze halen, we’ en all Dâg virun der Fre’hmass gedon huet, oft stonnelâng, datt em munchmol am Wanter d’Hänn, de’ en emmer virun sech om Altor leien hat, blô an hol gi se vu Kélt.
We’ se d’n Hêr eso’ virun sech gesin hu ston, ste’if a fest we’ e sténen Hellegebild, d’Hänn om Evangeliebo’ch gefâlt, ass ett se agângen, an se wosste wo’ se
  <S>64</S>
  dru woren. t’huet kên en Oder am Leif gero’ert; se wore, we’ wann de Bletz an se geschlon hätt.
Endlech dre’t d’n Hêr sech em op der Plâtz wo’ e stung a mecht d’Kre’iz.
Se’i Gesîcht, wo’op all dat We’h a Lêd geschrîwe stung, watt se’in Hêrz zerrass huet; sein ganz Gestalt, dèr ên de’itlech de Schued ofgesin huet, den en all de’ Dég u Le’if a Se’l gelîden huet, watt seiner Erscheinonk eppes Ergre’ifendes, Iwernatîrleches gin huet; sein Hôr, de’ an éner Nûecht gro gi sen – alles dat wor schonn u sech én gewalteg Priedegt, der kê widerstângen huet.
Se wore we’ geschlon, schonn e’er en d’Wûrt un se gerîcht hat, an se hun sech net getraut, ge’nt en opzekucken.
Se konnten se’i Bleck net erdron.
Jiderên huet gespîrt, we’ hôrt ett em gehalen huet, fir unzekommen, eso’ hat en d’Herz eso’ deck.
Endlech helt en sech zesummen, a mat lueser, de’wer, ziddreger Stemm, de’ scho beim e’schte Sâtz dénen mêsten d’Hêrz iwerlâfe gedo’n huet, fenkt en un:

Tristis est anima mea usque ad mortem Meine Seele ist bis zu Tode betrübet.
Matth. 26, 38.
Carrissimi!
Sankt Lukas erzählet von Christus am Oelberg, was er unter anderm gelitten: Nemlich: Factus in agonia prolixius orabat, et factus est sudor ejus sicut guttæ sanguinis decurrentis in terram – und da ihn Todts
  <S>65</S>
  angst befiel, betete er länger. und sein Schweis ward wie Tropfen Bluts, welche auf die Erde herabrannen. Luc. 22, 43, 44. Erwäget ihr die Worte des Evangelisten, daß Christus mit dem Tod gerungen und dabei Bluts geschwizzet, was vermeynt ihr, warum dieses geschehen? Sagt ihr mir aus Furcht vor dem Todt nach Christi eigenem Wort: Tristis est anima mea usque ad mortem, so frage ich, von wannen denn diese Furcht in Ihn kommen? Des Hl. Gregorius lib. 4 Mor. c. 77 erteilet uns die Ursach und sagt, daß sowohl die Furcht und der blutige Schweis bei Ihm entstanden, weilen der himmlische Vater und die göttliche Gerechtigkeit Ihm die Sünden der Welt vor Augen gestellet, welche Er auf sich genommen, dafür genug zu thun. Da Er aber angesehen ihre gräuliche Mißgestalt, hat er angefangen sich zu fürchten und blutigen Schweis zu schwizzen.
Wenn aber Christus wegen unserer Sünden sich also gefürchtet, da laß ich euch erachten, wie euch um’s Herz wird sein, so einstens die Gerechtigkeit Gottes euch eure selbsteigenen Sünden vor Augen stellet und sagt: Redde rationem – gib Rechnung! Denn wie Christus im Gethsemani, also sage und bekenne ich mit ihm: Tristis est anima mea usque ad mortem – meine Seele ist zu Tode betrübt, dieweil ich ansehe die Missethat, so Gott an euch befunden. Und wie der Büßer Dawid laboravi in gemitu – hab ich mich abgemühet mit Seufzen, lavabo per singulas noctes lectum meum: lacrymis meis stratem meum rigabo – hab ich die Nacht mein Bett mit
  <S>66</S>
  Thränen gewaschen und mein Lager damit befeuchtet, maaßen Gott euch mit Sünde heimgesucht. Und hätt ich mich nicht gehärmet und geweinet, wie wär ich dann ein Hirte der Schafe, so der Mietsknecht verläßt, der den Wolf kommen sieht, dieweilen der Hirt sein Leben sezzet für die Heerde. Und so ich dennoch von euch gewichen und euch zurückgelassen, bedenkt und gebet Achtung, ob dann wieder wahr worden Christi Wort bei Math. 26, 31, wie es beym Propheten heißet:
  <i>Percutiam pastorem</i>
  et dispergentur oves gregis –
  <i>den Hirten will ich schlagen,</i>
  und die Schafe der Heerde werden zerstreuet werden.
Sed tu Domine probasti me et cognovisti me – aber du, o Herr, hast mich erforschet und kennest mich. Ps. 138, 1. Du weisst mein Sizzen und mein Aufstehen. Denn nicht aus Menschenfurcht bin ich von euch geflohen. Mit wieviel der Freude hätt ich vielmehr mein Leben hingegeben, um nicht den Gräuel der Verwüstung, von dem geschrieben stehet, anzusehen, wär zu dieser Stunde das Leben des Hirten nicht werter als sein Tod. Denn seit Christus der Herr sein Leben für Alle weggegeben, liegt es vürnehmlich seinen Dienern ob, die Schafe, so ihnen anbefohlen, auf die Weide seines Worts und seiner Gnade zu führen. Doch so nun der Fürst dieser Welt mit großer Macht ist kommen, Christi Diener in Schmach und Tod zu bringen, weil sie nicht auf seine Worte hören noeh auf seine Lehre schwören, so ist ja in Erfüllung gangen unseres Herren Wort bei Joh. 15. 20: Si me persecuti
  <S>67</S>
  sunt, et vos persequentur. Non est servus major domino suo. Haben sie Mich verfolgt, so werden sie auch euch verfolgen, denn der Knecht ist nimmer mehr als der Herr. Und jenes andere bei Math. 10, 17: Cavete autem ab hominibus – Verberget euch vor den Menschen. Tradent enim vos in consiliis et in synagogis suis flagellabunt vos – denn sie werden euch den Gerichtsstellen übergeben und euch in ihren Häusern mit Ruthen schlagen. Und wenn der Herr seinen Treuen einen Ort in der Einöde bereitet, wo er sie verborgen hält und sie ernährt, wie es in Johannis Heimlicher Offenbarung cap. 12, 14 heist, dann ist das Reich des Antichristus ja wahrhaft angekommen.
Wer möchte da nicht mit dem Psalmisten voll Schrecken rufen: Salvum me fac, Domine, quoniam defecit sanctus, quoniam diminutæ sunt veritates a filiis hominum – Hilf mir, o Herr, denn die Heiligen nehmen ab, und die Treue mindert sich unter den Menschenkindern! Ps. 11, 2, Wie’s der Herr selbst vorhergesaget bei Matth. 24, 12: Quoniam abundavit iniquitas, refrigescet charitas multorum – weilen die Ungerechtigkeit überhand nimmt, wird die Liebe bei Vielen erkalten.

Dieweil ich euch also auf kurze Zeit verlassen, um desto länger bey euch zu seyn, so mercket auf und gebet Achtung, ob sich erfüllet dasselbige Wort bei Math. Percutiam pastorem et
  <i>dispergentur oves gregis</i>
  <S>68</S>
  – den Hirten will ich schlagen und
  <i>die Schafe der Heerde werden zerstreut werden.</i>
  Domine, ne in furore tuo arguas me, neque in ira tua corripias me – Herr strafe sie nicht in Deinem Grimme, und züchtige sie nicht in Deinem Zorne. Miserere mei, Domine, quoniam infirmus sum: sana me. Domine, quoniam conturbata sunt ossa mea – Erbarme Dich ihrer, Herr, denn sie waren schwach; gnade ihnen, o Herr, denn sie bebten vor Angst.
[Ps. 6. 2, 3.

Doch was ruf ich zum Herrn um Gnade und Erbarmen, so ihr des Herrn Barmherzigkeit verworfen, wie er sie euch geboten durch seine Prüfung. Dedit ei Deus locum pœnitentiæ et ille abutitur eo in superbiam – Gott hatt euch eine Gelegenheit der Buße gegeben, und ihr habt dieselbige verkehrt zur Auflehnung gegen Gott, zu Habsucht, Gewaltthätigkeit, Unterdrückung und was dergleichen mehr. Aber täuschet euch nicht: Oculi autem ejus sunt in viis illius – seine Augen sehen auf eure Wege, Job 24, 23, und fasset wohl, was so der Hl. Chrysostomus saget hom. 39 in Evang.: Quanta ad misericordiam Dominus promptior fuit, tanto erit vindicta ejus acerbior – wie mehr der Herr zur Barmherzigkeit geneigt und behend war, so herber wird sein die Rach. Und wisset wohl, daß nach des Hl. Bernhardus Sermo de tripl. mis: Thesaurizas tibi thesauras iræ pro prorogatis tibi thesauris misericordiæ – ihr euch sammlet Schätz
  <S>69</S>
  des Zornes für die euch dargereichten Schätz der Barmherzigkeit.
Und nun also führet euch zu Gemüt, da ihr nicht die Barmherzigkeit, sondern die Gerechtigkeit Gottes müsst erfahren,: Wann unsere Sünden Christo Jesu das Blut aus seinem heiligsten Leibe gepreßt und er sich zu Tode gefürchtet, wie werdet ihr dann bei der Rechnung Blut schwizzen, fürchten und zittern über eure selbsteigene Sünd.
  <i>Vœe qui condunt leges iniquas: et scribentes, injustitiam scripserunt: – Denn Wehe denen, die Gesetze des Unrechts geben, und Beschlüsse fassend, Ungerechtigkeit verüben;</i>
  <i>ut opprimerent in judicio pauperes, et vim facerent causœ humilium populi mei: ut essent viduœ prœda eorum, et pupillos diriperent – sodaß sie in der Versammlung die Armen unterdrücken und der Sache der Geringen im Volke Gewalt anthun, die Wittwen überlisten und die Waisen entrechten.</i>
  Isai. 10, 1, 2.
  <i>Nonne lacrimœ viduœ ad maxillam descendunt, et exclamatio ejus super deducentem eas? – Fliessen nicht die Thränen der Wittwe die Wangen herab, schreyet sie nicht wider die, sie so ihr ausgepresset?</i>
  <i>A maxilla enim ascendunt usque ad cœlum – von ihren Wangen steigen sie bis zum Himmel empor.</i>
  [Eccl. 35, 18, 18.
Darum
  <i>schreyt</i>
  auch ihr mit dem Büßer David zum Herrn: Turbata est anima mea valde: sed tu Domine usquequo – Meine Seele ist höchlich bestürzt; Du
  <S>70</S>
  aber Herr! wie lange – – Ps. 6, 4. Wie lange säumst Du uns zu erretten, oder züchtigst Du uns? Denn selbst heißet e runs also thun durch des Psalmisten Mund: Invoca me in die tribulationis: eruam te – Rufe zu mir am Tage der Trübsal, und so will ich dich erretten. Ps. 49, 15.
Frohlocket also nicht und saget nicht: Er hatt seines Zorns über uns vergessen. Denn wenn Er auch zur Stund noch nicht an euch gethan nach des königlichen Sängers Wort: Pluat super peccatores laqueos:
  <i>ignis</i>
  et sulphur, et spiritus procellarum pars calicis eorum – Er regent Schlingen über die Bösen;
  <i>Feuer</i>
  und Schwefel, und Sturmeswüten
  <i>ist der Anteil ihres Looses,</i>
  Ps. 10, 7 – so wähnet nicht, daß ihr dessetwegen Seinem Arm entronnen seyd. Quia mille anni sicut dies unus. – denn tausend Jahre sind vor Ihm ein Tag, 2 Petr. 2. 8. Fürchtet vielmehr, daß Er eure Stadt, die ihr durch Ungerechtigkeit erhalten, dennoch den Flammen übergebe, auf daß Er tilge das Mal der Schande von der Erde und aus seinem Angesichte.
Denn Er ist der Herr und es ist keyn anderer neben Ihm. Er gibt die Ärndte und den Mißwachs, und verlort ihr um der Gerechtigkeit willen eure ganze Habe, nach des Psalmisten Wort: Sacrificate sacrificium justitiæ et sperate in Domino – bringet dem Herrn ein Opfer der Gerechtigkeit und hoffet auf ihn, Ps. 6, 4 – wievielfach konnte Er es euch nicht ersezzen durch den Segen eurer Berge? – wie es weiter heisset: A fructu frumenti,
  <i>vini</i>
  et olei sui multiplicati sunt –
  <S>71</S>
  von der Frucht des Getreides,
  <i>des Weines</i>
  und des Oeles sind sie reich geworden, Ps. 5, 8. Quoniam novit Dominus viam justorum – denn es kennt der Herr den Weg des Gerechten.
Quod facietis in die visitationis, et calamitatis de longe venientis – Was wollt ihr also thun am Tage der Ahndung, und des Unglücks, das
  <i>aus der Ferne</i>
  kommt? Ad cujus confugietis auxilium? et ubi derelinquentis gloriam vestram – Zu wem wollet ihr dann fliehen, Hilfe suchend, und bey wem wollt ihr euere Habe in Sicherheit bringen? Isai. 10. 3.
Luxit vindemia, infirmata est vitis, ingemuerunt omnes qui lætabuntur corde – dann trauert die Weinlese, die Rebe ist saftlos;
  <i>alle seufzen, die fröhlichen Herzens waren.</i>
  Cum cantico non bibet vinum: amara erit potio bibentibus illam – Man trinckt nicht mehr Wein bey Gesang;
  <i>vergällt ist den Zechern der Tranck.</i>
  24, 7, 9.
Super omnibus his non est aversus furor ejus, sed adhuc manus eja extenta – Aber bey all dem wendet sein Zorn sich nicht ab, sondern seine Hand bleibt noch ausgestrecket. 10, 4. (Hei huet d’n Hêr én klé Paus gemâch, an t’ass ê virkomm, we’ wann em elo op êmol eppes dorrech de Kôp geschoss wär, watt en op en Neis dichteg ugegraff hätt. Durop huet en dann erem ugefâng:)
Und doch bei aller Furcht und Trauer, nicht ganz unähnlich Christi selbsteignen im Gethsemani, wen vermöchte zu dieser Stund nicht zu erheben ein Gefühl,
  <S>72</S>
  vergleichlich jenes, das dem Apostel den hohen Ruf entrissen: O altitude divitiarum sapientiæ et scientiæ Dei: O Tiefe des Reichtums, der Weisheit und der Erkenntnis Gottes! Wie unbegreiflich sind seine Gerichte und wie verborgen seine Wege!
	Röm 11, 33.
In Wahrheit: Patres nostril peccaverunt, et non sunt: et nos iniquitates eorum portavimus – Mein
  <i>Vater</i>
  hat gesündigt und ist nicht mehr;
  <i>und ich trage seine Missethat.</i>
  Pupilli facti sumus absque patres, matres nostræ quasi viduæ –
  <i>Eine Waise bin ich ohne Vater, meine Mutter gleich einer Wittwen.</i>
  Jer. 5,2, 3.
O möchte doch diese Klage des trauernden Propheten nicht auch noch die erst kommender Geschlechter sein, wie es die Schrift verheisset – bis in das dritte, vierte Glied!
Darum erhebt mit mir eure Stimme zum Herrn, dem furchtbaren Gott, ob Er sich nicht etwa doch gnädig erweise seiner Magd,
  <i>judicare pupillo et humili – und Recht schaffe der Waise</i>
  und
  <i>Unterdrüchten.</i>
  Ps. 10, 18.
Wenn Kaiser Titus sich betrübte, daß er einen Tag ohne Gutthat hingebracht und schmerzlich ausrief: Diem perdidi! – ich habe einen Tag verlohren! um wieviel mehr muß ich entsezzet rufen: Animam perdidi! – ich habe eine Seele verlohren! Zwar kann Gott die Tugend wunderbar beschützen, aber es steht geschrieben: Du sollst den Herrn, deinen Gott, nicht versuchen!
  <S>73</S>
  Wer ist wie Judith, die ohne Befleckung ihres Leibes in Holofernes Lager ein- und ausging?
Drum lasset uns fasten und büssen in Sack und Asche, auf daß ihre Schande nicht zugleich die unsere werde ewiglich, und E runs nicht nach derselben vergelte fürchterlich. –
Judicium enim sine misericordiam ille qui non fecit misercordiam – Den nein Gericht ohne einiges Erbarmen wird über den ergehen, der nicht selbst Barmherzigkeit übt. Jac. 2, 13.
So wollen wir denn täglich ihrer gedenken beym Opfer seines Sohnes, und in kommender Zeit der
  <fn>
    <foottext>Der hl. Fâstenze’it.</foottext>
    Busse
  </fn>
  auf dem Berg des
  <fn>
    <foottext>Dem Kre’izerberreg.</foottext>
    Kreuzes
  </fn>
  für sie opfern und beten alle Tage des Gedächtnisses seines
  <fn>
    <foottext>All Freideger.</foottext>
    Leidens,
  </fn>
  bis der Herr entscheidet, ob er Barmherzigkeit oder Gerechtigkeit an uns üben will.
Und nun so fallet nieder auf euer Angesicht und eure Missethat verfluchend, schlagt an eure Brust, reumütig rufend:
Parce Domine, parce populo tuo: ne in æternum irascaris nobis. – Schone Herr, o schone Deines Volkes, und wolle uns nicht zürnen in Ewigkeit!
Amen.
Én Usprôch we’ de’ do, de’ eso’ a’us de’fster Se’l komm ass, an dèr ne’ischt Gemâchtes, Gekensteltes wor, bei der ên den de’f ennerlechen Undêl vum Priedeger bei jiddem To’n dorrechziddere gefe’lt huet,
  <S>74</S>
  de’ we’ en onerwôrt schwe’er Dimmerwieder matt ém ênzege greileche Bletzschlâg an ém lânggezugene Krâchet dohir komm ass, konnt hir Werkong net verfehlen. D’Leit wore we erschlon. Eso’ haten se hire Lèbchesdâg nach kê rieden he’eren. All Wûrt huet sech ewe’ e spatz, gle’deg Eisen an Hêrz a Se’l gebûert. Do wor kên A, dat net Tre’nen vu Rei a Lêd, vun Angst a Bo’sz gekrasch huet. A we’ d’n Hêr sech mam Gesîcht op den enneschten Altortrett gelûegt a matt ziddreger Stemm, me matt Kre’ische we’ matt Sengen, Parce Domine! ugestemmt huet, do wollt ett des Schlucksen an der Tre’ne kên Enn gin. Ere’scht bei der dretter Ke’er haten se sech eso’we’it erkre’t, dat se d’n Hêr zur No’t begléde konnten – e Gesank eso voll Bângt a Forrecht, Lêd a We’h, datt och en Hêrz vu Stên hätt missen devu gere’ert gin.
Nodém se dann nach zesummen de Confiteor matt der Absolutio’n an d’Letnei vun allen Hellege gebîet haten, huet d’n Hêr op de’ nämmlecht Ménonk én stell Mass gedo’n, iwerdém dat d’Leit hôrt de Rosekranz gebîet hun, eso’ gebîet, we’ vle’icht an hirem Liewen nach net.
Domatt huet d’n Hêr se dann entlôsz.
Datsellwegt awer, watt
  <i>den</i>
  Dâg virun der Fre’hmass gesongen a gebîet gin ass, ass all Sonndes vîr der Ho’mass widerhûelt gin; all Freides an der Fâstenze’it ass an der Kapell om Kre’izerberreg én Mass gesche’t, an och all Sonndes bannent dèr Ze’it nomettes de Ro’sekranz gebîet gin.
  <S>75</S>
  A’us der Ze’it stâmt de’ grosz Unhänglichkêt, de’ haut nach jidder echte Gre’wemâcher fir de Kre’izerberreg an d’Kapell drop ugebûer ass. De’sellwegt De’nster an Andachte gin awer bis zo’m heidegen Dâg nach drop gehalen. A wen an der Woch oder och Sonndes net bis op kemmt, de le’sst sech ett awer net huele fir sech winnegstens Kuerfreides doeropp ze beme’en, a wär ett och nemmen a’us aler Gewunnegt.
Eso’ se’er huet sech d’Erennerong un de’ Ze’it an allen Hêrzer lebendeg erhalen.
  <S />
  <b>Fenneft Kapitel.</b>
  D’Onschold gêt net elén, d’Le’ft ze’t er iwerall no; an d’Bo’ssecht verfollegt se allebe’d, oni awer se ze errêchen.

We’ d’Männer a’us der Kerech gâng sen, hun se sech, we’ dat eso’ de Gebra’uch ass, op der Plâtz vîrdrun e besche geseimt fir d’Fraleit, de’ emmer fir d’letzt kommen, lâst gon ze gesin. Muncherê wär am le’fste stell a ro’eg hêm gâng, awer we’ ên sech gezûgen huet, sen se all sto bliwen; ’t wor grad, we’ wa kê me’ oni den ânere kennt sen, we’ wann ett en nemme wuel wär, wann se beienê wären, – we’ d’Leit dann net me’ zesummenhalen an sech trei a go’t sen, ass we’ wann se all un
  <i>ém</i>
  Lâst ze dron hun. ’t konnt ên en och de’itlech ofgesin, datt ett en op de’ Gewessenserforschong an der Kerech e besche me’ lîcht em d’Hêrz gin ass; weil ’t ass ne’ischt, watt de Mensch me’ bedreckt, ass we’ d’Onsecherhêt an d’n Zweiwel, an och ne’ischt, watt e me’ erlîchtert ass we’ én klor an offen A’ussprôch.
We’ se e beschen eso’ do stungen sech ze bespréchen, huet ett sech op êmol we’ en neie Schiet
  <S>77</S>
  iwer d’Gesîchter gelûegt. Verwonnert a verdresslech zo’gle’ich hun se dragekuckt, a jidderên hätt gêr d’Äntwert op de’ Fro, de’ op allen Zonge wor, dém âneren a’us dem Monn era’usgekuckt. A watt soll dat da wuel sen? ’t huet dach kên sech wegent dem Terrès seiner e Lêd ugedon? Dat net grad, awer eppes, watt bâl durop era’skemmt: Gillies Pe’tchen ass zenter gester morgen net me’ gesi gin – eso’ ass ett vu Mond zo’ Mond gâng. Sein Mamm, huet ett gehêsch, ass an éner Angst. Sollen se den e’eren och matt eweg beschwât hun? Eso’ ê konnten se grad bra’uchen. t’ wor all se’i Liewen e gewote Borscht. Awer wär ett net én schimmeg Sâch, wann de Pe’tche matt dèr Zort hale giff. Dat wär kê Grimmel besser we’ Verrôt.
«Êfalte», sot op êmol de Geménebuet, de bis elo stell gehalen huet, «wann en dann d’Terrès hémlech gêr gehat hätt» –
«De Pe’tchen,» huet ett du gehêsch, «an d’Terrès –! Eso’ e Jong, de kann iwerall fro go fir e Médchen – an d’Terrès, dat kén Dél om Erdbuedem huet ass we’ sein Sche’nhêt; awer dura kann ên net be’iszen – –».
«Wann ech ett jo wêsz», sot de Buet ro’eg, «me’ bra’uch ech jo net ze son. Watt gelt, en ass em no, fir ênt oder d’ânert.» –
An eso’ wor ett och. We’ de Fressin virum d’Terrès stall gehalen huet, ass em én gle’deg Wâl iwer d’Hêrz gâng. We’isz a ro’t ass en noenê gin, vu Schrecken a vun E’ifer, an an seim Hêrz huet en e greilechen
  <S>78</S>
  Êd gedo’n – – Durop stunge vun dèr Minutt un all sein Gedanken.
De Pe’tchen hat vira’usgesin, datt ett ener de Franso’sen âneschter ging we’ bis elo ener d’n E’stre’icher, Spuenier a. e. w., an datt d’Blo’tsteier no der Geldsteier net me’ lâng op sech wôrde liss. «Also,» dûecht de Pe’tchen, «wann ett jo dach eso’ kemmt, da gêt ett och net op e pûer Wochen un. An hèrno, we wêsz, a watt fir e Regiment ên da gestôch giff – an domatt wär him nach lâng net gede’nt. An durfir le’wer nach haut op an devun, hannen un en bis an én âner frimm Gegend, datt kê gewûr get, datt hen an d’Terrès éner Hêmechskanner sen; do sech an de’sellwegt Compani areihe gelôsz, an dann – vive d’Terrès! a gare deiner, Fressin! –
D’Terrès hat e Scho’l- a Spillkomerod gehat, dat net âneschter genannt ass gi we’ d’Lisschen, a spe’der d’gebockleg Lisschen. We’ ett nein Jor al wor, ass ett emol a’us Broselegkêt d’Trâp era gefall; vun dém Fall hat ett én Knupp am Reck behalen an huet och matt allen zwê Bê gelimmt, eso’ datt ett sech, wann ett gângen ass, vun éner Se’it op de’ âner gelôsz huet we’ én We’, an d’Kanner, wann s’ett vu Weidem komme gesin hun, em zo’gero’f hun; Schlipp–Schlapp, Liedersâck; Schlipp–Schlapp – Dann ass d’Lissche gre’n a gîel gi von Ärger, an t’ huet sech dru gi fir ênt ze fenken, wurzo ett glecklecherweis kêmol komm ass – ’t wär amstand gewîest, ênt ze ermelzen. Watt ett sech awer me’ driwer ere’ifert huet, watt d’Kanner
  <S>79</S>
  me’ drop a’us wore fir ett ze ploen. ’t muss vun dém Fall awer och uewen eppes net me’ ganz richteg gehat hun; weil ’t wor eso’ êfälleg an topeg, an dobe’i eso’ eidel an agebild, datt ett net des Sons wor. ’t huet de Pe’tchen emmer gêr gesin, a weil ett eso’ gêr gehat hätt, datt de Pe’tchen och fro’ matt him gewîest wär, huet ett och scho gemênt, ’t wär der Sâch eso’; we’ da vill Leit sech eppes ste’if a fest an de Kôp sétzen an da ménen, ’t kennt net ânescht sen.
D’Lissche wor also dèr fester Ménong, de Pe’tchen hätt hatt gêr. We’ gen’t jidderê wor hen och emmer frendlech ge’nt hatt gewîest; ob hatt awer me’ dohannert geso’cht huet we’ ett werklech wor? ’t ass jo na’u emol eso’, datt de’ Médercher, de’ sech am mannsten derzo’ êgenen, am le’fste gêr bestûed wären, fir sech dénen ânere ge’ntiwer bereimen ze kennen, datt se ê kre’t hätten eso’ go’t we’ se’i, a kê Schrett hanner hinne bre’ichten zreckzeston.
D’Lisschen huet sech net nemmen e besche gemênt, datt de Pe’tchen ett eso’ go’t op hatt ston hätt. A Gedanken huet ett sech scho gesin a seim Arrem bei den Hêr gon, an elo schonn hémlech virun der ganzer Welt gebrângt, net nemmen, datt ett iwerhâpt ê kre’t hätt, nên, ma datt ett eso’ e flotte, stôtze Borscht se’in dereft nennen, op den de’ best Gre’wemâcher Médercher gegammst hun.
De Pe’tchen wor Stéckeresser gewîest, den ênzegen am ganzen Uert. Se’i Papp wor ett och gewîest; vun him hat en d’Handwèrrek an d’Konnschaft geèrft,
  <S>80</S>
  an dat huet e kannt we’ kên zwêten. Do wor kên Êchekill eso’ knu’edeg a verknorbelt, hen huet matt Mêsterhand sein Parti Stécken dra’usgerass an se glât geschlass, datt ka’um jemols ên én Sple’iter devun huet bre’ichen a’us der Hand ze ze’en. Domatt konnt hen sech se’i Wanterbro’t verde’nen a wosst oft den duebelen net ze wîele fir all Leit zefrîden ze stellen an der Ze’it, wo’ de’ âner fa’ul a me’sseg dohém hanner em Tâk sutzen oder Knipp am Besch gemâch hun. Awer bôr Geld word at kênt, a mam
  <fn>
    <foottext>
      <i>Hallefer</i>
      hêschen de’ gro’sz Muselscheffer (15–25 m lâng), de’ fre’her eidel dorrech Perds- oder Menschekrâft d’Musel erop gezuge gi sen, watt ên
      <i>hallefe</i>
      genannt huet.
    </foottext>
    Hallefe
  </fn>
  wor ett natîrlech de Wanter och ne’ischt, wann d’Mûsel bis op de Grond gefrûer wor, eso’ datt d’Fo’erleit matt hire Kore voll Mest, Stén oder Holz iwer an eriwer fuere konnten.
De Summer awer hat en ere’scht kén No’t. E wor Werrekmann vu verschiddenen der bester Heiser, a wosst oft net, we’ en sech sollt ulén fir all de’ Wengerte zur Ze’it gemâch ze krin, eso’ gemâch, we’ e Mann, dém eppes un seim Handwerrek le’it Awer e sche’ Steck Geld ass debe’i era’usgefall; oft hat e me’ we’ d’n Hêr, dém de Wengert gehe’ert huet, wann ett e schlecht Jor wor. Wor ett awer e go’den Herbst, datt ett eppes an d’Bidde gin ass, dann huet ett och un ém go’den Drenkgeld fir de Pe’tchen net gefélt. Hen hat och sellwer Wengert fir e Fo’der We’in. Den huet en eso’ teschent der ânerer Arbecht nonê gemâch, an d’n Erdrâg dra’us hat en dann nach niewebe’i.
  <S>81</S>
  An eso’ ém Ha’us voller Meis ass go’t Kâtz spillen, dûecht d’Lisschen, a wann ett sech ett virgestallt huet, we’ ett, wann ett en emol bis hätt, dénen ânere Médercher én lâng Nues mâche kennt, da wor ett se’leg, iwerse’leg – a we’h dém, den d’Ongleck hätt, him se’i Jong reiles ze mâchen.
Weil zo’ seiner Êfällegkêt an Agebildhêt ass nach d’Ontrausamkêt komm – dre’i, so jo d’Leit, ass gettlech. Obschonn ett net gewosst hätt, watt ett drem’ gin hätt, wann ett gru’ed gewîest wär, a’us ela’uter Ho’fert, wor ett de’ letzt Dèg an éner Gleckse’legkêt, de’ em jo wuel ze vergonne gewîest wär, wann se net zo’m gre’szten Dêl pur Schuedefräd gewîest wär iwer seine Komeroden hir Ongemellegkêt; hatt wosst, datt fir hatt ne’ischt ze fêrte wor, an êmol em d’ânert huet ett matt sche’inhelleger Zefrîdenhêt fir sech gesot: «’t ass êgal, d’Ellekêt ass dach alt fir eppes go’t; elo stinn se do ze zibbeln an ze zabbeln, ’t dêt mer e’weg go’t, datt ech es net ne’deg hun. Se hun nach emmer de Spott matt mer gemâch wegent meiner Kreppelechkêt, elo kann ech se’i och emol a’uslâchen».
Awer sein Frêd wor net vu lânger Dauer. Wen sech iwer âner hir Ongeléenhêt lesteg mecht, ass emmer an der Gefôr, sellwer nach drun ze lécken ze krin. Eso’ ass ett elo dem Lissche gâng. Net nemme wor ett ufanks falsch driwer, datt d’Wiel grad Terrès getraff huet, watt ett nach am besten ze leiden hat, weil ett stets Hand iwer ett gehalen huet bei dénen âneren – nach me’ gefteg ass ett gin, eso’bal ett
  <S>82</S>
  he’eren huet, datt de Pe’tchen och derdorrech wär, oni Zweiwel dem Terrès no. Grad eso’ secher wor ett es awer och, datt den sein Mamm net eso’ op de Steppel fir Gle’ichevill am Stech gelôsz huet, datt en d’Terrès also hémlech huet misse gêr gehat hun, hatt awer de’ ganz Ze’it Niewesâch gewîest wär. We’ vun éner Hornèstel gestôch ass ett a’us seinen Drêm opgefûer. All Gefe’l vu Mattlêd, watt ett bis elo fir d’Terrès hat, ass op ên Handwennes an Hâsz an Abga’usch ge’nt ett emgeschlon.
We’ én well Bei ass ett doeremmer geschôtert, an eso’bal ett erem eso’ we’it wor, datt ett sech én klor ldi vun der ganzer Sâch mâche konnt, fänkt ett un, d’ganz Ha’us voll ze brellen an ze blären, an iwer dem Schluchzen an Ha’ulen huet ett gebrôche Wierder erau’sgesto’sz vun Ontreihêt, Falschhêt, Schlechtegkêt vun de Leit, vu Begâchelen, Emsétzen a watt dergle’iche me’ ass. Se’i Papp an sein Mamm wossten net, watt se vun seiner Opfo’er denke sollten. D’go’t Leit hate kén Ahnong devun, watt hatt sech an de Kôp gesât hat. Se konnten sech dat Dengen net ânescht erklären ass we’ datt ett sech eso’ stele giff a’us Dauer fir de’ zwo’ Mammen, de’ elo allebe’d hir ênzeg Kand verlûer haten, absentz fir d’Mimi Le’n, un de’ ett vu Kanddégen u we’ verhext wor. Se hun ett also gese’cht ze zessen eso’go’t se konnten, net oni sellwer Wâsser an d’Aen ze kri bei dénen erfe’erleche Krêsch de’ ett gedo’n huet. Awer all Wûert, watt se gesot hu, wor nemmen Ueleg an d’Feier geschott, a
  <S>83</S>
  watt se me’ un em gezesst hun, watt hatt sech me’ gestallt huet: schonn élén a’us Ärger driwer, datt se net emol wosste, wo’ de Scho’ hat drecke giff, nach me’ awer a’us belédegtem Stolz, ass we’ wann sein êge Leit hatt net am gerengste fir ze bestuede gemâch hillten, soss missten se dach eweil lâng drop komm sen, datt eppes ganz âneschter derhannert mist stéchen. Um Ènn hun se gedûecht, dat best wär, wann se ett sech ro’eg a’ustope lissen, hèrno hill ett vum sellwen op. An eso’ wor ett och; zo’gle’ich matt hirem Zessen huet och se’i Widerstand opgehe’ert – an d’Ha’ulen an d’Mefferen dermatt. Awer eso’ schna’upeg wär dat Dengen dach net gâng, zo’mol be’i éner Pintsch, we’ d’Lisschen én wor, wann net nach en âneren Emstand derzo’ gehollef hätt. D’Lisschen hat alt emol he’ere son, datt ên ener Emstänn ên, den sech derdorrech gemâch huet, matt Gewalt kennt erem kommen do’n, eso’ Männer hir Fraen, Pappen hir Kanner. Dat wor him iwer dem So’eren op êmol be’igefall, a weil hatt dûecht, e Recht op de Pe’tchen ze hun, huet ett sech virgestallt, datt ett sech gewass och mich, hen opse’chen an sech en eremliweren ze lôszen.
D’ênzeg Fro wore lo nemme me’, u wen ett sech an der Sâch wènne sollt, awer duriwer wor ett geschwen am Rénen. U wen ânescht ass we’ un de Geménebuet, bei den all Mensch sech Rots huele gâng ass, eso’vill an eso’ oft e wollt, an den sech net ewinneg gemênt huet, bei de Leit fir eso erfûer ze gellen an sech eso’ onempîrlech ze wessen. D’Leit
  <S>84</S>
  awer hun net âneschter gedûecht ass we’ datt hen, den am Stâdha’us niewent dem Gerîcht se’i Logement hat, Polisbuet an Dîrwîechter wor, nach am e’schten eppes vun déne Sâchen he’eren a kenne misst.
Be’i de Rîchter sellwer ass seiner Liewe kê gânge, obschonn en an éner Stâd we’ Gre’wemâcher, de’ nom Be’merrecht befreit wor, vun de Berger sellwer gewîelt ass gin, an dat all Jôr fresch, êmol ener der Bergerschâft, dat ânermol ener déne siwe Scheffen, de’ vum Gouverneur ernannt gi sen. Eso’ ass de Mensch, datt e se’in Zo’trauen emmer le’wer ém ânere schenkt ass we’ dém, dém ett vu Rechtswegen zo’kimm. Ass e krank oder huet en én Wonn, le’sst en d’n Dokter sen a gêt bei de Schener oder «d’Fra» vun do an do; huet en én Rechtsfro ze erliedegen, ass em de Wenkelaffekot me’ gäng we’ den Notär oder de Rîchter; dreckt en ê Lêd oder fêrt en ên Ongleck, verle’sst en sech le’wer op Awerglawen an Hokespokes, ass we’ op sech sellwer an e’ser Herrgott.
Eso’ wor ett och zo’ Gre’wemâcher. Hat ên eppes mam âneren, da wor den e’schte Gank be’i de Buet, den de’ klé Leit me’ we’ hiresgle’ichen ugesin hun, bei dém se hir ganz Hêrz a’usschedde konnte we’ bei ém go’de Frend; an den huet de Buet jidderém geschînen ze sen, den ett nemme wollt.
’t wor sech- also net ze verwonneren, wann d’Lisschen och matt seiner Hêrzenssâch kén A’usnahm vun der Regel gemâch huet a rîd op de Buet lôszgângen ass, wurzo’ ett sech nach me’ berechtegt fond huet,
  <S>85</S>
  weil hir zwe’ Pappe Geschwestert Kanner woren, an d’Geble’t jo, we’ ett hêscht, net le’e kann.
De Buet wosst net, wât en denke sollt, we’ en op êmol d’Lissche matt verkraschenen Ae virun sech gesuch, dat, eso’bal ett d’Stuwendîr hanner sech hat, op en Neis eso’ mîerderesch ugeschlon huet ze ha’ulen, datt och de Buet d’Hêrz net ewinneg deck kre’t huet a frot: «A wat ass dir da widder d’Liewe gelâf, Lisschen? Bass de be’s, datt de Fre’sser (Fressin) dech gester net och matgeholl huet?»
«t kennt mer grad êgal sen», sot d’Lissche, watt matt Ze’iten net op de Mond gefall wor, «an ech wär net schlechter drun, we’ ech elo sen»! –
«Watts de net sés, Lisschen – a we’ dat da, mein Mod?» –
«Ma da west ech datt ett net âneschter wär, an ech bre’icht mech haut winnegstens net ze kränken iwer d’Falschhêt vu Leit, vun dénen ech gemênt hun, datt se mer go’t wären.» –
«Ech halen och – an dat wär?»
«Frot nach! wen ânescht ass we’ dat, watt se gester matt eweg geholl hun, an den, den haut de Morgen och fort ass.» –
«Na’u ziel emol op! a we’ ménst de dat da, Lisschen?» –
«We’ ech dat ménen! dat west der dach eweil lâng, datt de Pe’tchen eso’ go’t we’ me’i wor, an elo lêft en dèr Fôz no.»
Datt de Buet dem Lisschen net rîd an d’Gesîcht
  <S>86</S>
  gelâcht huet, wor alles. Awer en huet sech nach zur No’t erbass, weil en dûecht, d’Kâtz kennt em wuel d’Aen a’uskrâtzen, wann en ett nach me’ rêze giff En huet also en Emwé misse mâchen, weil e wor net eso’ ke’n, em rîd era’us ze widerspréchen; an net oni sech hémlech virun em ze schudderen, frét e ganz gele’sserlech: «Wêszt de dat dann och ganz bestemmt, Lisschen? ’t mént ên alt oft eppes, watt ...» –
«De wär da sche’n, be’iszt d’Lisschen dur. En ass net lâst e’s Ha’us gâng, en huet de Kôp zur Fenster eragestréckt, wann se nemmen op wor, an e wosst emmer én, fir ê lâchen ze do’n. Wor se awer zo’, dann huet e kês manner gedo’n ass we’ matt de Fenger un d’Ra’ute getappt; an onidém, ech
  <i>wêsz,</i>
  datt e fro’ matt mer wor, an all Mensch wêsz ett. Soss wär en net emmer eso’ fre’i be’i e’s Ha’us komm, an d’Mimi Le’n wär och net emmer eso’ géckeg matt mer gewîest, wann se net gedûecht hätt, datt ech nach haut oder morgen hir Schnûr giff – a watt der Denger nach me’ sen.»
De Buet huet sech d’Leffere blo gebass fir sech net missen zo’ Stecker ze lâchen; weil en awer eso’ ferm huet missen zo’petzen, konnt en onme’glech eppes drop entweren, oni sech ze verroden. A ukucke konnt en ett och net; villme’ huet e ste’if a fest rîd an d’n Éck gestôrt, eso’ datt d’Lisschen, dat gemênt huet, e wär am de’we Bedûcht an d’Ze’it net ofwôrde konnt bis en sech a’usspréche giff, sellwer erem ugefâng huet, fir en desto secherer op sein Se’it ze krin: «A
  <S>87</S>
  wurfir rennt en dann elo der Fatz no a le’sst mech a sein Mamm am Plang? ’t muss en dach hémlech begâchelt hun, weil ett mir en net vergonnt huet, ânescht kann ett net sen. Awer dann ass em elo se’i Recht gesche’t, an t’ass em nach net geno’g gesche’t fir dat, watt ett mir ugedo’n huet. Da kann ett jo och elo sein Konste virun seim Franso’s mâchen a kucken, op den sech och eso’ beteppele le’sst fir ett ze hollen. Awer e werd sech schwe’er he’den. E werd schonn och geschwe gesin hu, watt matt em ass, an datt ett grad go’t ass fir dat, wurfir datt en ett bra’uch. A fir de Rest .... Awer de Pe’tchen, de muss erem, ’t ka kôste watt ett wellt. Hatt huet jo elo ên, da kann ett mir me’i jo och zo’komme lôszen.»
Dem Scheffe wor d’Lâche vergângen iwer déne geftegen, abscheilege Wîerder, de’ d’Bo’ssecht an d’n Onverstand iwer en ontadeleg Médche we’ d’Terrès ènt wor, a’usgesto’sz huet, an hallef a’us Ärger, hallef vu Staunen iwer de’ abga’uschteg Ried sot de Buet:
«Jô, dat ass e’schter gesot we’ gemâch. E’schtens ....»
«Zwêtens, drettens, ve’ertens», be’iszt d’Lisschen en of, «watt ass sech hei dann ze e’schten. ’t konnt ên dach nach emmer ên erem kommen do’n, den dohém be’i seine Leiden ze sen huet.»
Awer de Scheffen huet elo och net me’ gefaxt, a sot an ém E’ifer iwer dem Lisschen sein Rabatzegkêt: «Gewass, e Mann sein Fra, awer net én Fra hire Mann, an eso’ we’it werd dir zwê hoffentlech nach net matt enê sen.»
  <S>88</S>
  De Batz huet de Buet dem Lisschen nemmen durgehe’it, fir em de Mond ze stoppen; e wosst vill ze go’t, watt e vum Pe’tchen ze halen hätt.
Awer we’ rôse be’iszt d’Lisschen dur: «Nên, durfir ass kén Gefôr, ’t misst ên dann dem Terrès seiner Na’upe gehat hun, da wär ett alt eso’ én Sâch. – Awer wann d’Mimi Le’n drop dreiwe giff, da kimm en awer hell erem, net?» –
«Dat sen hirer Sâchen, an eso’ lâng se’i ne’ischt sét, huet kên ânere Mensch sech duran ze meschen; iwregens ass de Pe’tche gro’szjäreg a se’in êgenen Hêr a Mêster. He ka gon a do’n, wo’ a wât em gefällt.»
D’Lisschen huet sech net me’ gefe’lt vun E’ifer.
«Jô, ech gesi wuel,» baubst ett dur, «datt dir dénen zwê hir Parti halt, awer ’t kann alles ne’ischt de’nen. Elo gêt ett direct be’i de Rîchter. Ech well emol he’eren, ob ett der Sâch eso’ ass oder net. ’t huet ên honnert mol besser, matt blo’utfrimme Leiden ze harmene’ere we’ matt den êgenen.»
Dat wor dem Buet ze vill. Datt de Rîchter sollt me’ kènne we hen, a vun eso’ éner Knetzel fir d’allere’scht sollt en neie Gebra’uch ugefângen an him den Zo’fall an d’Zo’traue vun de Leit sollt ofwèndeg gemâch gin, dat wor fir e Mann we’ de Scheffen, den o’es vun sech sellwer ageholl wor, net ze erdron. A we’ wann ett sec hem Liewen oder Do’t handele giff, wor en op êmol we’ emgeke’ert, a matt déne beste Wîrder vun der Welt huet en em go’de Mo’t gemâch
  <S>89</S>
  a sot zo’letzt: «An durfir, seif zefriden! Wann en sech d’Hîrner ofgelâf huet, kemmt e vum sellwen erem. De Pe’tchen ass e go’de Jong, an e werd sein Mamm och net éso’ am Stech lôszen. ’t hêscht also einstweilen ofwôrden. Mechs de awer vill Spektakel, dann ass ett amstand, wann en eremkemmt, en hellt dech glât net. Dat best ass also, de gês ro’eg hêm an de sés kém Mensch e Pipswîrtche vun der ganzer Affär, an da werds de gesin, da gêt d’Sâch nach am e’schten an d’Reih. An ’t ass jo och emol nach gûr net gesôt, ob hen dem
  <i>Terrès</i>
  no ass. We wêsz, ob en net denkt bei de Franso’sen, de’ Leit a’us allen Hêre Länner an hirer Arme’ hun, eppes ze gin, an dann dech herno be’i sech ze huelen. Dann hätts de jo nemme Profit un der ganzer Geschicht.»
Domatt huet d’Lisschen sech dann endlech zefride gin; weil datt hatt hannen um Enn nach kennt Generolsmadam gin, dat huet him ze vill mächteg an der Nues gekribbelt, fir datt ett net elo zo’ allem, watt virgefall wor, jô an Ame sollt son.
De Buet awer huet net e’er opgeotemt, ass we’ bis datt d’Lisschen d’Dîr an der Hand hat. Eso’ gêr huet en nach seiner Liewe kê gesi fort gon; an dat winneger, datt en d’Lisschen eso’ dru kre’t hat, ass we’ datt en sech sellwer a’us der gre’sster Verle’enhêt gezûgen hat, de’ go’t am Zock wor, fir sech zo’ ém schwe’eren Onhêl a’uszewûeszen. Weil en Ongleck, dat ärregst, watt iwer he komme konnt, wor, se’i Ro’f als Alleskènner an de Glawe vun de Leit u sein lâng Hand,
  <S>90</S>
  an ém Wûrt, se’i gro’sze Numme beim Vollek ze verle’eren.
Dodorrech awer, datt hen dem Lisschen de’ vum Pe’tchen opgehâng hat, fir ett ze zessen, huet en him nemmen zreckgin, watt hatt him virdru schonn ugedo’n hat, we’ et tem mam Rîchter gedrät hat, watt ne’ischt manner we’ se’in Éscht wor. An de Buet hat dorrecha’us kén Ursâch, sech herno d’Fe’ischt voll ze lâchen iwer sein Lo’shêt, weil am Fong woren se allebe’d hannergângen, an d’Agebildhêt an d’Iwerspânthêt vun dém ém huet, oni ett ze wessen, dém ânere sein em d’Ke’er um Noresêl gefo’ert.
D’Lisschen awer huet vun démsellwegte Jôr un all Herbst de Bittgank mattgemâch no Beiereg bei Sarborreg, wûr d’Médercher biede gânge se fir un e Mann ze kommen, we’ ett am Le’dchen hêscht:
	Zo’ Beiereg 	de bi’eden se ganz deierlech; 	se ro’fen d’Muttergottes an, 	datt se solle krin e Mann.
Wen dre’imol wellen a barbes de Wé mecht, kre’t secher e Mann; a bei der dretter Ke’er wenkt d’Muttergottes dem Médche, watt sein Sâch go’t gemâch huet, vum Altor erof, fir ze weisen, datt sein Bitt erhe’ert ass. Dre’imol wor d’Lisschen och just dur – weil dre’i Jôr wor de Pe’tchen ener d’n ânere Leiden, awer d’Muttergottes hue tem net gewenkt. Kê Wonner! Weil ganz ofgesin devun, datt hatt, weil ett vun ela’uter Ho’fert sein kromm Bên net weise wollt, de Wé net
  <S>91</S>
  barbes gemâch huet, huet ett enerwé me’ zo’m Onwé gemâch ass we’ ett Go’ts gedon huet, zo’mol dorrech se’in e’weg Geschnadder, wo’matt ett de’ âner Médercher all Ablack an hirem Gebîet geste’ert huet. Hatt sellwer hat des Gebîets net ne’deg, huet ett gedûecht, weil ett seiner Sâch schonn eso’ we’ eso’ me’ we’ secher wor. Huet ett dann awer dach emol matt ugesât, word at letzt nach schlemmer we’ dat e’scht; weil hatt huet de Ro’sekranz korje’s geno’g gebîet. Dat allerkomeschst awer wor, wann d’Reih un d’Letnei komm ass; dann hat d’Lisschen matt seiner verdâmter Gabber natîrlech emmer d’e’scht Wûrt beim Virbieden.
D’Lisschen awer hat én ganz apârti Letnei; Du Arche des Bundes – Du ârtlech Bronnst. Du elfenbeinerner Turm – Hellef de Bên op d’n Tûr. Du vortreffliches Gefäsz der Andacht – Du voll Gefäsz mit Andacht; Du Zuflucht der Sünder – Du verfluchter Sünder, an dergle’iche me’. Dann hun d’Médercher d’Kép anenê gestrékt, an ênt huet zo’m ânere gesot: He’ers de, we’ d’Lisschen se nês vernènnt; an da wor des Geläch an des Gekickels kên Enn.
Dre’i an en hallef Jôr huet d’Lissche vun ém Dâg zo’m ânere gehofft a gewôrt, datt de Pe’tchen ett huele kimm, an all Usch a We’h vun der lânger Ze’it huet em ne’ischt geschînen am Vergle’ich zo’ der Gellecht, de’ ett hätt, wann ett emol un der Se’it vun «seim» Generol d’gro’sz Madam spille giff.
  <S />
  <b>Sechst Kapitel.</b>
  Watt e Flenteschotz nach soss fierdeg brenge kann. – En Lilleg matzen am Kre’gssomp – de go’de Gêst vum Regiment. Iwer er wâcht e frendleche Stêr – ongesinn, bis en op êmol ervîrbrecht an de Wé op hêm belîcht.

No der Schlacht vu Fleurus hun d’E’stre’icher an d’Preisen sech op de’ recht Se’it vum Rhe’in zreckgezugen. Des Se’it vum Rhe’in awer wor d’Gleck de Franso’sen eso’winneg gensteg, datt se sech gezwonge gesinn hun, zo’ Basel matt de Preise Frîden ze mâchen. Dat néckst Jôr sollt ett da matt verénegte Kräfte ge’nt E’stre’ich gon an de Feind op seim êgene Grond a Buedem ugegraff a klé gemâch gin. Vun zwo’ Se’iten zo’gle’ich sollt ett lôsz gon, fir sech viru Wien d’Hänn ze gin, an dem Késer de Frîden ze dikte’eren. Fir desto secherer zo’m Strêch ze kommen, hun se alles un sech gezuge. watt se un Zaldoten nemmen op a be’i brenge konnten.
De Fressin, de vu Gre’wemâcher a’us kwésch dorrech d’Tre’sch Gebît op de Rhe’in lôsz gânge wor, awer, we’ gesot, ener dem Generol Pichegrü viru Mainz vun d’n e’stre’icheschen Husaren am Dâ opgehuewen a
  <S>93</S>
  matt der ganzer Arme’ erem iwer de Rhe’in zreckgeworref gi wor, ass elo matt seiner Compani dem Generol Jourdan zo’gedêlt gin, fir zesumme mam Generol Moreau op demsellwegte Wé, den se zejor net gezwongen haten, an E’stre’ich anzefalen. Un der Spetzt vun der italienescher Arme’ stung de jongen Napoléon, de grad de’ Ze’it ugefângen huet, sech ervîrzedo’n. Ret fir Ret huet en d’E’stre’icher an d’Italiener geschmass, eso’ datt se matt Schrecken a Verwonnerong em Frîde gebieden hun.
Net eso’ go’t ass ett dem Jourdan an dem Moreau op de’itschem Buedem gâng. Dem Késer se’i Bro’der, d’n Erzherzog Karel, huet d’Franso’sén e pûrmol no Gank dèrmôszen zo’gerîcht, datt se an der gre’sster Eil erem op de Rhe’in zreckgewach sen.
Hire Plang ass en also nemmen zo’m Dêl gegleckt. Trotzdem sen se viru gefûer, ze schalten an ze walten, we’ wann se’i elén eppes ze so gehat hätten. D’Schwe’itz an dem Popst se’i Land sen a Repualiken emgeännert gin, an d’E’stre’icher hun de Franso’sen 1797 de’iewescht Hallschescht vun Italien an d’Belg matt Letzeborreg ofgetrueden, wo’dorrech e’s Land also an aller Form de Franzo’sen zo’gesprôch gin ass.
Fir awer dém Déngen ê fir allemol en Enn ze mâchen an d’Franso’sen an hir Land zreckzejéen, sen England, E’stre’ich, Russland, jé, bal ganz Europa en neie Bond mattenên agâng.
An Italien haten d’Franso’sen nês Gleck. Néckst d’ganz Land ass an hir Hänn gefall. Awer grad eso’
  <S>94</S>
  schlecht ass ett en erem an De’itschland ergângen. Dem General Moreau, ener dém de Fressin matt seiner Compani stung, huet d’n Erzherzog Karel dermôszen op d’Läppe gebrannt, datt en sech, lêfs de net dann hellt en dech, matt seiner ganzer Arme’ iwer de Rhe’in gemâch huet. De Fressin huet én Kugel an de Reck kre’t, datt e Knall a Fall vum Perd erofgetroll ass, a we’ en do wor an der Eil op e Woge geworref a matt virugcholl gin ass.
’t wor dem Terrès se’i Gleck, wann ê be’i him nach vu Gleck schwétze konnt. Watt sech dem Pe’tchen trotz allen Uwôen net schecke wollt, huet ê Flenteschotz firdeg brûecht. De Pe’tchen hat eweil lâng agesinn, datt en eso, we’ hen sech dat Denge vîrgestallt hat, net zo’ seim Zweck komme kennt. We wêsz, wurzo’ ett alt go’t wor! De Fressin huet Terrès net a’us dem A gelôsz, a wann e sellwer net konnt em ett sen, hat se’i Borscht streng Uerder, em op Schrett an Trett opzepassen, an huet misse matt seim Kôp derfir ston, datt et tem net entliff. Stêt ê bal un, we’ wann e werklech dach eppes fir ett gehat hätt, datt en et tem kê Pre’isz me’ verle’ere wollt. Dém se’ssen Ha’uch vun éner onschelleger Se’l kann och de rauhste Kre’gsmann net widerston.
D’Terrès awer huet se’i be’s Gescheck matt eso’vill Gedold a Ro’h erdron, datt de Fressin méne konnt, ’t hätt sech ganz a gûr dran ergin, an’t giff elo net besser begîeren ass we’ bei him ze bleiwen. A we’ de Mensch na’u êmol ass, datt en dat, watt e begîert,
  <S>95</S>
  le’wer go’twelleg ass we’ gezwongen huet, huet en no an no vun der strenger Obsîcht nogelôsz a se’i Vertrauen an d’Terrès ganz elén gesât. Vun ânerer Sei’t awer hat d’Terrès, we’ ett beim Zesummeliewen an eso’ éner Wo’l wuel unzehuele wär, net dat grengst ze leiden, net nemme wégent dem Fressin seiner, de jidderên ne’ergeklâckt hätt, den nemmen un ett getippt hätt; sein Zego’tzthêt, sein ganz Opfo’er, sei’n agezûgen, zreckhalend Optrieden, ela’uter Sâchen, fir de’ och e wellen Zaldot net oni Gefe’l ass, hue tem villme’ d’Achtonk vum ganze Regiment abrûecht. Dobe’i wor ett wegent seiner Frendlechkêt, Gefällegkêt, a Geschecklechkêt eso’ bele’ft a wégent seiner Sche’nhêt eso’ allgemén bewonnert, datt jidderên him gese’cht huet ze gefâlen dorrech e mane’erlech Bedron, an sech glecklech geschât huet, e le’we Bleck, e frendlech Wûrt oder e klénen De’nst vun em ze erlângen. Eso’ huet e schwâch Médchen dorrech sein perse’nlech go’t Dugenden d’Zûcht an d’Ordnong vun ém ganze Regiment an der Rîcht gehalen an ém Môsz, we’ ett soss de’ strengst Vîrschrefte net én Dél amstand gewîest wären.
Trotz allem wor d’Terrès ennerlech de’fonglecklech. D’Schändlechkêt vun seiner Lâg, onbestûed matt ém Mann zesummen ze liewen, den ett net emol gêr hat, net konnt gêr hun, weil en em dat Sche’nst, dat Deierst geholl hat, watt e Médchen om Erdbuedem huet – sein E’er, eso’ datt ett sech elo zo’ déne mannste gezîelt huet, de’ d’Menshhêt dorrech hir Schân erofsétzen:
  <S>96</S>
  <i>de</i>
  Gedanken huet oni Ophe’ere we’ Feier u seim Hêrz gefrész, a se’in Ékel virun ém Mann, matt dém ett dâgdéglech zesummen ze se gezwonge wor, huet d’Môsz vu seim Misèr iwervoll gemâch. Arrem Kand, a wanns de häss misse vun Dîr zo Dîr biedele gon, a jidd Kûscht, de’s de gész häss, honnert mol verwass kre’t häss, de wärs net eso’ onglecklech gewîes!
An ere’scht, wann ett u sein al Mamm gedûecht huet – o, wann ett gewosst hätt, datt se schonn eso’ lâng vu Verdross ener der Erd geléen hätt –, da konnt ett se’i Lêd net me’ hieden, da wor et tem, we’ wann d’Hêrz em op der Plâtz misst sprange vu Batterkêt a We’h.
Matzen a seim Misèr awer huet ett de go’de Mo’t am Vertrauen op e’ser Herrgott an d’Hoffnonk op én endlech Erle’song a’us seiner traureger Lâg net verlûer. Durzo’ ko’m dann nech de se’ssen Tro’st vun ém ro’ege Gewessen, weil ett sech sô konnt, datt ett kên Ableck an dat verwerflech Verhältnes, an dat ett oni se’in Zo’do’n, jo, matt dem gre’sste Widermo’t komm wor, agewellegt huet, also kén Schold hat. Dat wor den ênzege Stêr, den em gelîcht huet, wann sein Se’l wollt energon an der Nûecht vu Kommer a Lêd. Datt Nûecht an Dâg én trei Se’l eso’ no vun em u seiner Erle’song getermt huet – o, wann ett sech dat hätt kennen denken! Awer ’t wor vle’icht nach besser, ’t wosst ett net. Weil wann dat em och oni Zweiwel en gro’sz Erlîchterung an seiner Dribbse’legkêt
  <S>97</S>
  gewîest wär, wär ett op der âner Se’it vun ela’uter Wôrden a Ge’ipen secher nach me’ onglecklech gewîest.
D’Terrès hat de Pe’tchen bis dohin nach net zo’ Gesîcht kre’t. De’ de’itsch Arme’, wo’an de Pe’tche stung, wor eso’ gro’sz, datt der da’usend an da’usend do beienê geléen hun, de’ sech net êmol gesin hun. Iwregens stung de Pe’tchen net emol ener dem Fressin, den nemmen én Compani vun e pûer honnert Mann ener sech hat, an durfir wor et tem bis elo onme’glech gewîest, no geno’g weder un de Fressin nach un d’Terrès erunzekommen.
Desto gre’szer wor sein Frêd, we’ ett elo op êmol e kennege Mensch virun sech erbleckst huet – me’ we’
  <i>dat</i>
  wor de Pe’tchen him bis elo net gewîest. Endlech hat en ett also ugetopt, an dat wor kén klén Arbecht am e’schten Dorregenâner vun der Flucht, wo’ alles iwer Hals a Kôp, dorrech Deck an Denn sech a’us de Fe’ss mecht, a jidderên nemmen sech kènnt a jidder âneren ass, we’ wann en net do wär.
’t wor dem Terrès se’i Gleck, datt de Pe’tchen an dém Moment net me’ lâng op sech wôrde gelôsz huet. Zenter datt de Fressin matt der Kugel am Reck teschent Do’d a Liewe geschwîeft huet, hat hatt eso’ go’t we’ kên Hêr me’, a wann d’Rasten, de’ se gemâch hun, och kûrz woren – lâng geno’g wären se gewîest fir e we’schte Kèrel, fir em en nei Schmot unzedo’n, fir a’us schmotzegen Hänn an nach me’ schmotzeger ze fâlen. –
  <S>98</S>
  D’Sanite’tswégel matt de Verwonnte se vira’us gângen; hanner der letzter ém ass d’Terrès getrappt, an de’wem Nodenke verlûer, ob ett elo nett un seiner Ke’er wär, alles, watt den, den elo op d’n Do’d gepackt dra luch, em ugedo’n hat, ze vergészen an em a seim Ongleck, wo’ en der Hellef eso’ ne’deg wor, Go’ts derfir erem ze do’n! Dann awer nês ass d’Bild vun seiner armer verlôszener Mamm viru seinen Aen opgâng, de’ em dach vun alle Leiden op der Welt am néckste wär a gewass och seiner ne’deg bre’icht.
Iwerdém kuckt ett emol op, an do wor et tem net ânescht, ass we’ wann ett vun der Se’it erbe’i eppes Kenneges gesin hätt, oni datt ett op de Steppel wosst, wûr ett dat Gesîcht sollt hindo’n. ’t kuckt alt nach emol em, – jo, ’t ass bal grad ê we’ Gillies Pe’tche vun dohém, denkt d’Terrès, an anéms emmer virun dem Trôp no. ’t werd ê sen, den em gle’icht, dûecht d’Terrès a kuckt alt nach e pûer mol em, oni seinen Aen ze trauen, bis de Pe’tchen, den absichtlech d’Sâch e winneg an d’Längt gezugen huet fir d’Terrès net ze vill ze erfe’eren a kénerlèr Opro’h ze man, him zogewenkt, a we’ en em no geno’g wor, an d’O’er gepespert huet: «Ech sen ett Terrès, mein Mod. Erfe’er dech net; elo gêt ett op hêm zo’! Den elo huet es geno’g», sétzt en nach be’i, e wenkt mam Kôp nom Fressin am Wogen. De wor ganz schwâch än deierlech an hat we’ d’n Tommel vum Stuckele vum Gefîer.
D’Terrès huet de Pe’tche ste’if an d’Gesîcht gekuckt vu Staunen. Den awer lâcht em frendlech zo’ a sét:
  <S>99</S>
  «Jo, Terrès, jo! durfir sen ech komm.» D’Terrès huet d’Farf schange’ert, eso’ huet ett sech entsât, ’t konnt sech dés Dengen net zo’kommen. De Pe’tchen sein Erle’ser! Geschummt huet ett sech elo we’ én Hex, weil de Pe’tchen wor de Letzten, dém ett dat zo’getraut hätt. Ni hat ett sech dohém em de Jong gekemmert, a wann ett och kém vill Konste gemâch huet, de Pe’tche luch him jiddenfalls am mannsten uewen. Awer ’t verse’it ên sech net me’ we’ hanner de Leit!
A wo’ soll den hirkommen? a watt kann den heiehi brûecht hun? dat woren de’ zwo’ Uessen, em de’ all sein Gedanken sech gedre’ht hun, eso’bal ett sech vun seim e’schte Schrecken erholl hat, a fir d’e’scht no lânger Ze’it huet e frendlech-wêch Gefe’l se’in Hêrz erwärremt, ên nei, ê se’ss, ên onbekannt Gefe’l – se Biller an seiner Se’l lebendig gin, eso’ sche’n, eso’ hell, eso’ le’f; de’ hun se’i Geme’t matt neier Krâft a freschem Mo’t erfellt; awer, ka’um entstângen, woren se och schonn erem an Ne’ischt zergâng ... e sche’ne, klôre, kûrzen Herbstdâg, den deste tro’stme’deger stemmt, je spe’der e kemmt, an dann am gefale Lâf deste stermescher d’Erenneronk un de’ Summerherrlechkêt opre’ft; én zôrt, spe’t Ble’, de’ ellén vum ganze Schlêr dem Mäfrôst entgângen ass, an em de’ verlûre Schwestercher trauert; de’ letzt blêch Ro’s am Gôrt, de’ ênzeg, de’ nach iwreg ass vun der vergângener Pracht; e sche’ne, kûrzen, hémelegen Drâm, no dém d’ra’uh Werklechkêt duebel schmêrzlech bere’ert: dat
  <S>100</S>
  wor dem Terrès se’i Gefe’l, dat ên Ament, vum letzte Rest vu Jugendmo’t gedron, we e verwonnte jongen Adler der Sonn zo’strîeft, an dém ânere, matt gebrôche Flîchten a’us seinen Himmele fällt. – – –
Ja, wann hatt nach hoffe kennt! Awer sein Ble’ wor verbe’i, se’i Schlêr zerrass, sei Gôrt verwo’scht, se’i Liewesdrâm zerste’ert: én gepleckte Blo’m wor nach iwreg – jidderê wêsz, we’ lâng de’ nach blenkt an dauert – –.
Eso’ sen se bis un de Rhe’in komm. De Pe’tchen an d’Terrès hun sech onopfälleg emmer me’ hannerzeg komme gelôsz, bis op der Breck zo’ Mainz de genstege Moment komm ass, fir sech onbemerrekt a’us dem Zuch ze verle’eren. Vun do hun se nemme bra’uche rîd dorrech ze gon fir op d’Musel ze kommen, an de’ erop bis no Tre’er wor de We’ lîcht fannen. An datt se op hirem Marsch kén No’t ze leide bre’ichten, durfir hat de Pe’tchen gesorgt, de se’i Lo’hn vu wivill Jôr am Sâckdo’ch gekneppt an der Täsch hat. Sein Uniform, wann ên se eso’ nenne konnt, hat en ennerwé schonns, eso’ we’it s’en als franse’sche Volontär verrode konnt, verschâft oder op âner Gezei emgeta’uscht.
An datt d’Ze’it en och net lâng gin ass wor kê Wonner; vu be’de Se’ite wor geno’g ze verzîelen. Ennerwé huet d’Terrès ere’scht gesin, datt dem Pe’tchen un der lenker Hand dre’i Fenger gefe’lt hun; én Kugel hat em se schonn an dem vîrletzte Feldzuch eweggerass, an d’Franso’sen haten em ett fre’igestallt, bei
  <S>101</S>
  der Arme’ ze bleiwe fir d’n Depéschende’nst ze versinn oder matt Pensio’n ofzegon. Matt Frêden hat de Pe’tchen dat e’scht gewîelt, wo’dorrech et tem me’glech wor, se’i Plang weider ze verfollegen, weil en hat sech fest virgeholl, oni d’Terrès sech net op hêm ze mâchen; da kennt och komme watt wellt.
We’ se nach eppes ze’n Stonnen ze mâchen haten, huet de Pe’tchen d’Terrès vira’us go gelôsz a’us dèr Ursâch, datt kê Mensch sollt gewûer gin, datt se’i zwê eso’ lâng mattenên zesumme woren, an och, datt kê jémols sollt erfûeren, datt hen dem Terrès a’us seiner schme’deger Lâg gehollef hätt. Én nobel Se’l hält dat Go’ts, watt se dêt, emmer hémlech. ’t sollt och kê wessen, datt hen dem Terrès hémlech go’t wor, weil doriwer wor en sech eweil klor, datt se’i zwê sech dach net me’ kri konnten.
  <S />
  <b>Siwent Kapitel.</b>
  Ê Gott a sîwe Perso’nen. – En neimo’desch Fest, we’ nach kênt gesi gin ass. An nach en ânert, watt nach manner go’t gefall huet. – Schlecht Lûcht am Uert, we’ se’i versto’sse Kand om Hêmwé wor – awer d’Sonn vun Trei a Recht drengt dorrech.

E’er mer he’eren, we’ ett dem Terrès dohém ergângen ass, musse mer fir d’e’scht gesinn, we’ ett demol zo’ Gre’wemâcher a’usgesinn huet. Do wor dann och, zenter datt mer ett mam Terrès a mam Pe’tche verlôsz hun, alles total verännert. De Stâdrîchter matt seine sîwe Scheffe wor dorrech e republikanesche Maire ersât, an eso’ ênt dem âneren no. Den ênzegen, den an seim Amt bliwen ass wor de Stâdbuet, den als vollendte Schmalzbiedler de Franso’sen eso’ go’t Kärtercher gin huet an sech matt allem, watt se gemâch a gedo’n hun, eso’ vollstänneg averstânen erklärt huet, neme fir sein Plâtz net bra’uchen opzegin, datt s’e matt be’den Hänne wellkomm gehêsch hun an als e go’den Ugraff fir se’i en net nemmen op seim Poste gelôsz, ma eso’gûr se’i Gehalt a sein Vollmachten nach erhe’jt hun. Wor e bîs doehin nemmen d’n Handlânger vun déne sîwe Scheffen am Polizeide’nst
  <S>103</S>
  vun der Stâd gewîest, da wor en elo se’in êgenen Hêr an huet d’Gewalt vun en alle siwen a seiner Hand verénegt als Polissbu’et am vollste Senn vum Wûrt, wurfir en dann och vun dèr Ze’it un net ânescht genannt as gi we’ – de
  <i>Scheffen;</i>
  we’ wann d’Vollek durdorrech de’ albele’ft Arîchtong, de’ em dorrech de’ lâng Jôrhonnerten helleg an deier gi wor, winnegstens dem Nummen no hätt welle fortliewe lôszen. Wann sech der zwe’ beim Vîz Schemmel a Bless vernannt hun, oder Samstes nomettes beim Kîren ênt dem âneren de Fladder durgeda’ut huet, oder dém ém sein Mestekaul an dêm âneren se’i Keller geronnen huet, da wor ett um Scheffe fir sech dran ze lén – an ech ménen eso, en huet ett matt éner Wichtegkêt an éner Éschtlechkêt gemâcht, we’ wann Hêl vun der ganzer Welt-drugehângen hätt. –
An der Plâtz vun der fre’herer e’stre’ichescher Garniso’n huet elo én franse’sch vun dre’ihonnert Mann d’Stâd besât gehalen. De 24. Januar 1796 ass fir d’e’scht zo’ Gre’wemâcher – we’ soss iwerall an der Republik – d’Fest gefelert gin «zo’m Undenken un d’gerecht Strof vum Kinnek».
Em 10 Auer huet sech d’Munizipalverwaltong vu Gre’wemâcher matt d’n öffentleche Beamte vum ganze Kantong am Stâdhau’s zo’ Gre’wemâcher afanne gelôsz. Eso’bal d’n Tambour d’Zêche gin hat, ass d’Compani, de’ d’Garniso’n vn Gre’wemâcher a’usgemâch huet, ener d’Gewîer getrueden, a ge’nt 11 Auer huet de Cortèg vun de Fonctionnère matt der Musek un der
  <S>104</S>
  Spetzt, wo’hanner d’Scho’lkanner matt de Scho’lmêstere komm sen, sech a Bewegong gesât. Teschent d’m Militär, dat Spale’er gemâch huet, erdorrech ass ett an d’n Dékadentempel, fre’her d’Dre’ifaltegkêtskerrech an der Tre’scher Strôsz gâng, wo’ d’Feierleckhêt op en Zêche vum President vun der Munizipalverwaltong ugefâng huet. No ém Le’d zo’ E’ere vum franse’schen Hêmechsland huet de President en Usprôch gehalen, de’ desellwegte Senn hat an e kûrzen Iwerbleck gin huet iwer d’Begébenhêten, de’ Ulôsz zo’ dém Fest gin hun. En huet de gesetzlech virgeschriwenen Êd vîrgesot: Ech schwieren Hâsz dem Kinnektom an der Tyrannei; ech schwieren Trei der Republik an der Verfassong vum Jôr III, an all effentlech Zivil- a Militärbeamten hun d’n Êd nogesot an enerschriwen. Nodém e gefrot hat, ob all Fonktionnèren enerschriewen hätten, huet e matt hôrder Stemm d’Verwenschong a’usgesto’sz ge’nt de’jinneg, de hiren Êd net ze hale gesennt wäre matt de Wûrder, we’ d’n Zentralrot vum Departement vun de Bescher se festgesât hat:
Citoyens! l’engagement solennel que vous venez de contracter envers la République n’est point une formalité. Il est le cri de vos consciences; il est pour votre patrie le garant de votre fidélité, de votre attachement. Malheur à celui qui manquerait à la religion de son serment; qu’il soit pour ses semblables un objet d’adversion, que le remord le tourmente, que son crime reste écrit sur son front, que tous les avantages du pacte social lui soient refusés puisque lui-mème
  <S>105</S>
  veut romper le pacte social; que le perjure enfin effraye, par l’exemple du châtement qui lui est réservé, celui qui serait tenté de l’imiter et le ramène aux sentiments qui nourrissent l’âme d’un honnète homme, du bon père, du bon fils, du bon époux et du citoyen zèlé.
De’sellwegt Verwenschong ass op de’itsch widerhûelt gin.
Dorrech êstemmegen Zo’rof vun alle Berger, de’ be’igewunnt hun, ass de’ Verwenschong bekräftegt gin, an e Le’d, wurzo’ d’Musek d’Beglédong gemâch huet, huet den e’schten Dêl beschloss.
De Maire vu Gre’wemâcher als President vun der Kantonsmunizipalite’t, huet dann, nodém ett erem Ro’h gin ass, dat heckst Wiesen ugero’f an dèr Form, we’ se vun der Zentralverwaltong ugeholl wor:
Être des êtres, âme de l’univers! toi, que l’intelligence humaine ne peut comprendre et don’t tout atteste l’existence, être suprême, jette un regard favorable sur le people pui t’invoque! S’il est sur la terre un spectacle digne de ton attention, c’est sans doute cette ovation généreuse luttant avec courage contre les sacrilèges enterprises de la tyrannie. Le machiavelisme de quelques cours corrompues a rappelé nos guerriers aux combats. Dirige, soutiens leurs pas, ils marchent sous tes auspices: sous les auspices de la Liberté et de l’Égalitê qui émanent de ta souveraine perfection. Des rois vaincus ont accepté l’olivier de la paix et rendu homage aux nouvelles républiques; ce bienfait est ton ouvrage; confounds les impies qui tendent de
  <S>106</S>
  le détruire en voulant jeter encore les nations dans le deuil.
Inspire au people français le goût de toutes les vertus, des arts utiles, des institutions sages, enfin de tout ce qui fait fleurir les empires et amener le bonheur des sociétés. Que nos ennemis, touchés du spectacle de notre société, vaincus par notre modération, ferment eux-mêmes le temple de la guerre, et tu verras être enfin le monde rendu à sa destination pour laquelle tu l’as formé, et les sociétes politiques gouvernées par des lois aussi simples que celles de la nature.
«Vive la République!», a patriotesch Le’der, we’ elo ênt follegt, woren d’n Echo vun dèr Usprôch:
	Étre infini que l’homme adore Sous le nom de cultes divers,
	Entends d’un people qui t’implore Les vœux et les pieux concerts! (bis)

	Que toute la terre fléchisse Devant la sainte volonté;
	Même en redoutant la justice, Nous espérons en ta bonté. (bis)

	Brise partout les fers De la captivité!
	Dieu bon! Dieu bon de l’univers, Donne aux mortels la paix, la liberté! (bis)

	Dieu vengeur, défends ton ouvrage Des enterprises des tyrans;
	Toi seul mérites leur homage, Tous les homes sont tes enfants. (bis)
  <S>107</S>
  Brise partout les fers De la captivité!
	Dieu bon! Dieu bon de l’univers, Donne aux mortels la paix, la liberte! (bis)

En ettlech âner Riede se gefollegt, vum Kantongs-Friedensrîchter, vum Direktoriums-Kommissär bei der Munizipal-Verwaltong, de’ sech all op de’sellwegt Idi bezugen hun, a matt patriotesche Le’der, de’ rondem geschâlt hun, an ém Hoch op d’Republik ass d’Feierlechkêt geschloss gin, wurop de Cortèg erem an d’Stâdha’us zreckgeke’ert ass, wo’ en sech no éner Begleckwenschong vum Direktoriums-Kommissär fir de sche’ne Verlâf vun der Feier opgele’st huet.
Nomettes ass de Fre’ihêtsbâm, den se hei we’ iwerall gle’ich no hirem Amarsch opgerîcht haten a de scho lâng verdîrt wor, dorrech e jonge, liewegen Êchebâm ersât gin fir unzedeiden, datt de’ dorrech eso’vill Blo’t erkâft Fre’ihêt net we’ de Bâm soll vergon, ma emmerfort viruble’e soll.
Em dre’i Auer sen d’Scho’lbo’wen a’us dem ganze Kantong zo’ Gre’wemâcher vun hire Scho’lmêsteren zo’ ém Pre’islafen ofgerîcht gin, wurfir dre’i Pre’iszer a’usgesât woren, de’ ener de’ best Läfer verdêlt gi sen.
Am ve’er Auer ass de gro’sze Volleksbâl am Stâdhaus ugâng, de bis an d’n helle Morge gedauert huet.
’t wor virau’s ze gesinn, datt de’ Gre’wemâcher matt hirer lânger kre’gerescher Vergângenhêt, hirem gro’szen E’eregefe’l, hirer de’wer Unhänglechkêt un de’ go’t al Ze’it matt hire Vîrrechter a Fre’ihêten, op de’ se net
  <S>108</S>
  e besche stolz woren, be’i grengen Oploen enner éner Regîrong, vun der se ka’um wossten datt se do wor, bei fre’iem Handel a Wandel, vun d’n êgene Leit rege’ert – eso’ hun se sech glecklech an zefrîde font an net besser begîert: datt de’ Gre’wemâcher, son ech, sech net eso’ mir ne’ischt dir ne’ischt an dat obgezwonge Regiment schecke giffen. D’unhalend Dirängelerei vun de Franso’sen, d’Onklughêt an d’Onvîrsichtegkêt vun de Berger huet de Rest derzo’ be’igedron, fir sech zo’ be’de Se’iten emmer me’ verhâszt an opsétzeg ze mâchen.
Weil d’n Hêr d’n Treiêd ge’nt Republik net oflée wollt an démno gezwonge wor, sech emmer nach a Bescher an Hécken eremzedreiwen, haten d’Franso’sen e geschwûrene Gêstlechen durgesât, dém de’ Gre’wemâcher, fir hir Onzefrîdenhêt an dèr Sâch zo’m A’usdrock ze brengen, all me’glech Spezio’nen ugedo’n hun an der Ménong, seiner op de’ Mane’er lôsz ze gin.
A we’ am Herbst 1798 dorrech Dekrét vum Direktorium all jong Leit teschent 20 a 25 Jôr ener d’Gewîer ze trieden haten, huet sech d’ganz Letzeborger Land vun ém Ènn zo’m âneren ge’nt den onerhe’erten Ugreff op d’perse’nlech Fre’ihêt erhuewen. De’ fre’i Gre’wemâcher Jonge se le’wer matt de Gêstlech dorrech Deck an Denn gezugen an hu fre’iwelleg Honger, Kélt a Misèr erdron, ass we’ ener franse’schem Kommando sech an all Hêrelänner schlêfen ze lôszen a Blo’t a Liewen zur Ennerdreckong vun ânere Velker hirzegin.
Dobe’i hat Gre’wemâcher, we’ all Gemén, 9 Fo’erwégel
  <S>109</S>
  matt och eso’vill Fo’erleit ze stellen ener Strof vun dausend Floreng.
Nemme matt der gre’sster Me’h hun ett de’ Gre’wemâcher firdeg brûecht, fir Hêr iwer hir Verbatterong ze bleiwen, a matt knapper No’t hun se hiren E’ifer am Zâm gehalen. Dat sehrecklech Konskriptio’nsgesetz awer, watt net me’ lâng op sech wôrde gelôsz an all Tesede’erte matt déne schwe’erste Strofe belûegt huet, huet aller Gedold en Ènn gemâch. D’Entwert drop wor, datt den ânere Morgen de Fre’ihêtsbâm emluch; e wor nuets vun de Gre’wemâcher hémlech era’usgerass gin.
Dem Munizipalagent, ém vun de Franso’sen durgesâte Lompert, de’ se’i Gleck zo’ Gre’wemâcher mâche wollt an alles un sech gezugen huet, watt net ugewûes wor, ass ett net vill besser gâng: ê fre’e Morgen hun s’em de Sto’l vir d’Dîr gesât, we’ s’ett êmol och mam Kommissär vun der Republik gemâch haten.
Den dommste Strêch awer, den de’ Gre’wemâcher gespillt hun an den se deier ze sto komm ass, wor den hei: Êmol, om hellege Plo’fest, wo’ d’Franso’se matt ém Plo’, de matt Streis a Bänn gerest wor, ronderem gezuge sen, an d’Gendarmen net Hänn geno’g hate fir d’Leit matt Gewalt ze zwengen, der Feierlechkêt be’izewunnen – den ênzege Gre’wemâcher, den debe’i wor, an dat vun amtswegen, wor de Scheffen – sen d’Bo’wen aus der Fèrent nogeschloff, fir de Kommissär, wann en sein Ried hale giff, a’uszegeilen. Vîrum Stâdhaus fänkt also de Kommissär, spannebe’s
  <S>110</S>
  we’ e wor, datt kê wollt eruntriede fir sein sche’ Ried unzehe’eren, un:
Noble instrument, vénérable outil, toi qui as fondé les villes, vaincu la barbarie et le vagabondage et préludé à la civilisation, éteint la flamme dévastatricedu brigandage des temps primitifs et du droit du plus fort; toi qui présides à la prospérité et a l’opulence de tant de nations heureuses et libres; auguste charrue à qui vaut l’honneur de ce jour, la fête que notre glorieuse République, guidée par l’esprit sublime de la sagesse et du salut de ses peuples a instituée, la fête de l’agriculture prévue par le nouveau calendrier de la nouvelle religion de la raison et du bon sens; soc illuminé du soleil de la liberté et de l’égalité inaugurées par la grande révolution que nous glorifions; précieux ustensil, seul et vrai redempteur et libérateur, enfin arraché des griffes rapaces de la tyrannie et de l’oppression et lavé de la sueur et des larmes du cerf collé à la glèbe – sainte charrue, je te salue!
De Kommissär hat de Mond nach net zego’tzt opgedo’n, du huet ett och schonn ennerzeg an uewenzeg eremgeschalt we’ a’us ém Besch. Matt de Kép hun d’Bo’wen hanner de Strôszenécken era’usgelûst, a wann de Kommissär gemênt huet, d’Gendarmen hätten uewe Ro’h gemâch, dann ass ett ennen op en Neis ugâng. En Trôp Männer, de’ sech gle’ichfalls an en Éck gedreckt hâte fir dem Zodi nozekucken, hu missen hôrt ufänken ze lâchen; d’Bo’wen, an der Ménong, datt se wuel eso’ dichen an och nach e winneg weider kennte
  <S>111</S>
  gon, râfe Stén op, fir nom Kommissär ze werfen – a justemènt, we’ en dat letzt Wûrt sollt son an nom Dre’ispetz gegraff huet fir e virum Plo’ ofzedo’n an e grad an der Lûcht gehalen huet, gere’t ê vun de Stén grad wider d’n Ho’t a schle’t em en a’us der Hand era’us an den Dréck.
Dat woren natîrlech Ongezûgenhêten, de’ kê verstännege Mensch go’thale kann. D’ganz franse’sch Clique wor an éner Wut – we’ ugewûes stungen se do, kén huet am e’schten Trubel vun E’ifer e Wûrt ervîrbrûecht. De Scheffe wor, we’ wann e Donnerwieder an e verschlon hätt. «We wor dat elo?» fung en op êmol un, we’ en erem eso’ we’it zo’ sech komm wor, an danzt om Tallong ronderem we’ en Dilldôp; «dir Mitek, dat elo bezûelt der alt nês deier, Stre’hséck, Schofskép, Ochsen, Ieselen nach alles was sein ist!»
De Kommissär, den net ânescht gemênt huet ass we’ datt de’ Bo’wen zo’ dénen Onfle’degkêten ofgerîcht oder zo’m winnegsten opgesteppelt gi wären, gêt hêm a schreiwt op der Dôt e lânge Bre’f un d’Regîrong no Paris, wo’ann en alles opgezîelt huet, watt de’ Gre’wemâcher an dèr ganzer Ze’it ge’nt d’Franso’sen obgeweckelt hätten. An ech ménen eso’, de Scheffen hat Recht, ’t ass en en deiert gin. An Ze’it vun 8 Dég wor d’Èntwert do: – Gre’wemâcher wor a Belagerongszo’stand erklärt, we’ Letzeborreg an Dikerech ett scho woren. Belagerongszo’stand! Nach desellwegten Dâg ass d’Erklärong dorrech öffentlechen A’usro’f matt der Tromm an Trombetteren, dorrech Uschlâg
  <S>112</S>
  um Stâdha’us an dorrech d’Zeidonk gesche’t an d’Standrecht proklame’ert gin. Vun dém Moment un ass all Gewalt am Uert an d’Hänn vum Kre’gskommedant îwergâng. All Rechter a Fre’ihête woren opgehuewen, all Wûrt ass opgefângen, all Schrett an Trett iwerwâcht gin. Den Onschellegsten, e konnt sech huele we’ e wollt, ass gepâckt a virun d’Kre’gsgerîcht geschlêft gin. All Ried ass verdre’t, all Gank schlecht a’usgelûegt gin; kê Mensch wor me’ secher an seim êgenen Hauss. All Ablack ass bal hei bal do Ha’ussuchung gesche’t, Verhe’er ofgehalen, sen d’Leit op all me’glech Ort a Fassong gedîrängelt a kujene’ert gin.
Eso’ woren dem Go’tland Hänn a Fe’ss gebonnen, andèrbâns d’n E’sleck d’n hellege Kre’g fir Glawen an Hêmecht ge’nt d’Ennerdrecker gefo’ert huet. –
Ê fre’e Morge gung a Grewemâcher d’Gemermel, d’Terrès wär op Wé fir hêm; ’t muss zo’ Tre’er gesi gi sen. A meinerwerreg – ge’nt de Metteg kumm ett ugezûgen; ê Kendchen huet ett om Arm gedron, en ânert be’i der Hand gefo’ert.
Stonnelâng hat scho kên sech me’ doba’usze gewîse fir em net ze bege’nen; t’ wor och kê vurwetzeg fir ett erem ze gesin, we’ ett dach de Fall ass, wann e Kand vum Uert no lânger Ze’it erem hêm kemmt. Traureg a verlôsz, matt Ae voll Tre’nen ass d’Médchen, watt sein E’er, sein Jugend, se’i Gleck, se’in Alles fir de’ âner higin hat, op se’in Hêmechsha’us durgâng, d’Hêrz voll Frêd a Batterkêt zo’gle’ich: voll Frêd, endlech sein go’t Mamm eremzegesin – wann och seinerse’its
  <S>113</S>
  enner dénen denkbar trauregsten Emstänn; voll Batterkêt iwer d’n Ondank vun de Menschen. Net ên, den em entge’nt komm wär, fir em d’Hand ze drecken an Undêl ze huelen un seim onerhe’erten Ungleck, watt hatt dach net verschellt hat, am Konträr, wo’un se’i allegur Dêl haten. Jâ, dat schlecht Gewessen, sech an dénen âneren zur Plo, zur Schmôt, zo’m Iwerdross! We’ e Beiestech hat d’Meldong, datt d’Terrès ennerwé fir hêm wär, se opgejét, an op en Neis sen d’Virweref, de’ sech we’ e be’s Iwell an allen Hêrzer festgefrész haten, erem lebendeg gi matt all hirem We’h a Lêd, dat elo eso’vill gre’szer wor ass se vun dèr Stonn un hir Senn an hir Schân déglech a sonneklor vir Aen haten; an eso’ vill batterer, ass se elo hires Fehler gewass woren. Jidderém wor ett, ass we’ wann d’Strof Gottes, de’ d’n Hêr ugekennegt hat, op der Plâtz misst iwer se erof kommen – a sein Hand luch dach scho schwe’er geno’g op en.
  <i>Durfir</i>
  wollt kê, konnt kên dem Terrès an d’Ae kucken, vu Scholdgefe’l a Schimmt. Dat dus blo Lîcht, watt fre’her hell a frendlech we’ a’us zwe’n Edelstén dra’us entge’nt geblenkt huet, jidderém zo’m Wuelgefalen an zur Lost, de le’wen treie Bleck voller Onschold a Go’thêt, un dém e Kranken sech hätt kenne gesond kucken, wen hätt den haut erdron oni sech ze schudderen, oni en zo’ ém greilege Bletzstrahl verke’ert ze gesin, an dém de’ furchtbarst Uklo we’ matt feierege Bo’stowe geschriwe sting;
Me’ awer nach we’ d’Schei virum Terrès sall se
  <S>114</S>
  d’Forrecht virun de Franso’sen zieckgehalen hun. Wen, den em Terrès nemme gewenkt oder ett wellkomm gehêsch hätt, konnt secher sen, vun de Franso’sen, de hir Ae we’ Spûervigel iwerall haten, net als Verre’der, Opstepeler gepackt an agesât, entêgent oder ne’ergeschoss ze gin? Weil d’Geschicht vum Terrès konnt hinnen onme’glech elo me’ lâng hémlech bleiwen; a we’h dann demjinnegen, vun dém ett sech era’usstelle giff, dem Médche beim e’schten Ukommes sech frendlech erwîsen oder de grengste Be’istand gelêst ze hun! Wär dat net offen dem Terrès sein Parti ergraff, de Franso’sen zo’m Ärger an zo’m Express, der ganzer Nation zur Schân? Misst de’ zo’mol ém Franso’segenerol ugedone Schmot net als Stâtsverbrechen ugesin a gle’ichens dem Do’dschlâg bestroft gin?
Also net Ondank an Hôrthêrzegkêt vun de Leit woren ett, de’ em Terrès de Gank dorrech d’Strôsze vu Gre’wemâcher eso’ batter gemâch hun. Eso’ we’h ett em och gedo’n huet – de Gedanken, datt dach winnegstens én trei Se’l seiner matt Frêd erwôrde giff, huet ett erem opgerîcht an ett all Ongle’ich soss vergésze gelôsz. Be’i jidder Schrett, denn ett me’ no komm ass, huet se’in Hêrz me’ hôrt geklôpt, a we’ ett endlech an der Noperschâft wor, huet ett gemênt, ’t misst em vunenêsprange vun ela’uter Erwôrdong an Ongedold. Awer datt d’Dîr an d’Fenstere fest zo’ woren, dat huet ett schonn ne’ischt go’ts ugestâng. De Schlessel stuch ba’uszen am Lôch. D’Nôperen, de’ en am Versèrgnes haten, haten, eso’bal se he’eren hun,
  <S>115</S>
  datt d’Terrès op Wé wär, en dropgestôch, nach e’er ett do wor, fir sech net brauche matt em ofzegin, wann ett kimm.
D’Terrès spêrt op, gêt erann – alles kal an do’deg. Huel an domp huet all Trett gehâlt, den ett gedo’n huet, a we’ wann d’Maueren ett a’usgeile wellten, hun se all Wûrt, watt ett geschwât huet, eremgeschâlt.
D’n Otem vun éner Mamm, den d’Loft an ém Haus a Bewégonk hält, eso’ datt ê gle’ich beim e’schten Trett spîert, ob se do ass oder net; de warme Schlâg vun hirem Hêrz, den sech der ganzer Emgébonk mattdêlt an se dorrechziddert, datt alles we’ belîeft a bewegt erscheint; de’ trei Le’ft, de’ vun hirer Brost a’us all Sâchen dorrechze’ht datt ett we’ én hémeleg Melodi, én le’blech Weis vun Himmel an Êrd dorrech all Écke gêt; hire wâckerege Gêst, de jidder Ra’um am Hauss erfellt, datt alles ê fresch a frendlech gemunnt; den dusen Ha’uch vun hirer Se’l, de vum Keller bis enner d’n Dâch Ro’h a Fridd an Hémelegkêt verbrêt – – arrem Kand, dat hues de emmesoss trâpop, trâpof geso’cht!
Ech wor nach e kléne Bo’f, we’ se Klos Mimm Mâri a’us e’ser Gâsz begruewen hun. Grad nom Begrîefnes kumm hir Médche, watt we’it ennena’us bestûet wor, un. Ech wor grad an der Stuff, a we’ ett he’ren huet, datt sein Mamm schonn era’usgedro wär, huet ett eso’ erbärmlech ugeschlon ze kre’ischen, datt ett se net êmol me’ ze gesinn huet kre’t, datt mer all an der Stuff d’Tre’nen an d’Ae kre’t hun. ’t huet gemênt,
  <S>116</S>
  t’ kennt net sen; matt der Hand huet ett zo’ Fe’sz vum Schôf, den nach net opgehuewe wor, getâst an enner d’Décke gefrueden, we’ wann ett se nach misst drener fannen an net glewe giff, datt se net me’ do wär.
Watt wor dat nach ge’nt de’i Lêd, arrem Terrès! Klos Anna hat se’i Mann, den em iwer de Verlosst vu seiner Mamm eweggehollef huet, hat Bro’t z’észe matt seine Kanner, konnt, glecklech an zefride we’ ett wor, a seim Stôt den hôrde Schlâg vergészen. An da’u – –?
De’ ênzeg trei Se’l om Erdbuedem has de gedûecht ze fannen, we’s de vun alle verlôsz wors, fir de’in Hêrz bei er a’uszeschedden – an se wor net me’ do!
Dre’i Jôr bass de gang an der Ménong,
  <i>ên</i>
  Hêrz op der Welt giff der zo’m winnegsten an Trei a Le’ft entge’nt schlon, wann de’ âner all dech vun sech gestô’sz hun – an de hâs dech geîrt!
Elo, wo’s de se me’ we ês ne’deg gehat häss, fir dech ze tre’sten an dech opzerîchten, hues de gemênt, de bre’ichs nemmen no er ze gre’ifen – an ’t ass net wo’er!
Ellén a verlôsz, me’d an hongreg, setz de elo do ze kre’ischen, an dein Kennercher kre’ische matt, a wanns de net me’ kanns – – Awer seif getre’st an hîef go’de Mo’t! d’Hellef, de’ kém go’de Mensch a’usbleift, ass och scho fir dech ennerwé!
Am Nometteg woren de’ siwen al Scheffen hémlech, ener Gefôr vum Liewen, zesumme komm, fir ze berotschlon, watt ze do’ wär. D’Sâch, vun dèr vun Ufank
  <S>117</S>
  u me’ we’ ze fèrte wor, datt se net go’t a’usschlo giff, wor na’u êmol net ânescht, an t’ huet sech ne’ischt me’ drun ännere gelôsz. ’t wor also net, fir elo de Kôp hänken ze lôszen, nê, ma fir hêrzhaft zo’zegre’ifen an dat schwe’er Onrecht, dat dem Terrès gesche’t wor, eso’vill we’ me’glech erem go’t ze mâchen – an de Rest, watt bei e’sem Herrgott stêt, wuriwer Mensche kén Gewalt hun, kommen ze lôsze we’ ett kemmt. Ênt stung fest: datt d’Terrès d’n Uert virum Ennergank errett – an
  <i>sech</i>
  debei de’f onglecklech gemâch huet. ’t wor also Flicht a Schellegkêt vun der Gemén, fir em elo be’izesprangen an em se’i Misèr, wo’an ett elo sutz, a’us alle Kräften ze verse’ssen. An durge’nt hun de’ Gre’wemâcher sech net ên Ablack gestrîeft, am Gegentdêl, dat muss ê son, datt se alles gemâch hu watt se nemme konnten, fir em sein traureg Lâg eso’ vill mê’ me’glech ze erlîchteren.
Zo’m allere’schten – eso’ ass ofgemâch gin – sollt dem Terrès effentlech a feierlech d’n Dank vun der ganzer Gemén fir sein Opôferong a’usgesprôch gin. Dat awer konnt fir unzekommen net gesche’en, bis de’ Gre’wemâcher emol erem Hêr am êgenen Haus wären – also nodém de Belâgerongszo’stand obgehuewe wär. Dann ass dem Terrès weider én lieweslänglech Rènt ze gi matt der Versecherong, datt d’Gemén sech och de Kanner hircr unhill, fir datt eppes Ordentleches a’us e gi kennt.
Awer we’ sech ulée fir be’i de Franso’sen net unzesto’szen an op de’ Mane’er dem Terrès me’ ze schuede
  <S>118</S>
  we’ ze notzen? ’t ass also ofgemâch gîn, zesumme, we’ se do wore, be’i de Kommedant ze gon, em d’Sâch vîrzelén an en em d’Fre’ihêt ze bieden, d’Schold, de’ se ge’nt d’Terrès hätten, ongehennert ofdron ze derfen. Iwregens giffen se sech am Numme vun der ganzer Bergerschâft, wann ett ânescht net wär, erbe’den, sech dat Recht, watt fir se’i en hèlleg Flicht wär, dorrech d’Bewellegong vu jidder énegermôsze vernenfteger Geldfuerderong ze erkafen. Weil dat stung fest, dat se oni e ferm Drenkgeld bei éner Zûcht, de’ iwerall nemmen op hire perse’nleche Vîrdêl a’us wor, ne’ischt a’usrîchte gingen.
De Kommedant, én Geldschlâng e’schter Klass, we’ se demol zo’ Honnerten e’s Land a’usgesûgen hun, huet noenên d’Schellere gezûgen, d’Stîr gerompelt, d’Bâcken opgeblosen, a we’ en all de’ Grimasse firdeg hat, sech en Dâg Bedenkze’it a’usgehale fir sech an der Onverschimmthêt z’exesse’ere, we’ mer elo gle’ich he’eren.
Watt de’ Siwen awer zo’m e’schte bestemmt haten, ass dem Terrès op der Dot mattgedêlt gin, an oni dem Kommedant sein Entschêd ofzewôrden, hun s’em gle’ichze’iteg en Zomm Geld zo’komme gelôsz fir de’ e’scht No’t.
We’ dat e’scht E’is gebrôch an eso’ ze son vun uewen erof eso’ e kräftegen Usto’sz gi wor, woren d’Leit op êmol we’ emgeke’ert, an e’her ett Nûet gin ass, wor alles op de Bê fir sech dem Terrès seiner unzehuelen an em dist oder dat ze brengen, zo’m
  <S>119</S>
  winnegsten awer ett ze gesinn an em d’Hand ze drecken. ’t wollt elo ê me’ éschtlech se we’ den âneren, ên ett besser matt em méne wé den âneren. Em d’Kanner hun se scch richteg gerass; jidderê wollt ênt hun, ett op d’n Arrem huelen, ett le’fdrecken, ett kessen an em spillen. Bis spe’t an d’Nûecht huet dat sech eso’ drugehalen, an net ém ass ett am e’schten Da’usch be’igefall, we’ no’twendeg ett wär, dem Terrès, dat do’tme’d vun Opro’h a Lêd wor, sein Ro’h ze lôsze bis ett sech ewinneg erkre’t an an sein nei Lâg font hätt. Weil all go’de Welle vun de Leit an de’ best Wûrder vun der Welt konnten ett net eso’ hurteg iwer de Verlosst vun seiner Mamm, den em eso’ gillegen, eso’ onverhofft komm ass, ewegbrengen. De ge’e Schrecken driwer wor em an d’Glidder geschlon a we’ geriedert sutz ett do – me’ do’t we’ lebendeg.
Awer we’ gesot, ’t hat kên eso’we’it gedûecht. All Forrecht virun de Franso’sen wor we’ eweg geblosen, a we’ wann e Menscheliewe kê Wert hätt, hun se de’ orregst Virschreften a Bestemmonge vum Belâgerongszo’stand, den zo’mol all Zesummekenften op dat Strengst ennersot huet, an de Wand geschlon, fir dem natirlechen Zuch vum Hêrz ze folgen, an, aller Gefôr zo’m Trotz, him hir Unhänglechkêt an hir Erkenntlechkêt ze beweisen.
D’Terrès wor nach emmer sche’n, trotz allem, watt em widerfûer wor; awer sein Sche’nhêt wor vun éner ânerer Oert: ’t wor me’ en ennerlech Sche’nhêt, de’ iwer seim Gesîcht luch, de Widdersche’i vun éner
  <S>120</S>
  Se’l, de’ grosz gin ass dorrech d’starrek a mo’deg Erdrô vu Mise’legkêten aller Oert, an de’ eso’ klôr a rén wor, datt vun all der Batterkêt blo’ss d’Erenneronk drun iwregbliwen ass, de’ sech we’ en denne Re’if, en zôrte Flom driwer gelûegt huet – eso’ dreckt jo och d’Sonn dorreck d’Raute vun der Fenster, oni se ze erwärmen oder se re’iszen ze do’n. An de Flom wor ett, den op se’i Gesîcht eppes we’ e Schiet geworref huet, awer eso’ fein, eso’ dorrechsîchteg, datt kên ett ukucke konnt, oni ett ze bewonneren an – ze beneiden. Se’in Ongleck konnt Mattlêd an Tre’nen ofzwengen, de’ Oert a Weis, we’ ett ett gedron huet, nemme Staunen a Bewonneronk.
Den âneren Dâg sen de’ Siwen eremm virgelôsz gin. ’t wär, huet ett gehêsch, der franse’scher Arme’ an der Perso’n vum Kapitän Fressin én greilech Schân widerfûer durdorrech, datt se’i e Médchen, watt allem Usche’in no seim Hêr hémlech devugelâf wär, ophale giffen, én Schmot, de’ enner 10 000 Floreng net erem go’tzemâche wär. Iwerhâpt wessten se, datt se, weil se ge’nt d’a’usdrecklech Verbott dach zesumme komm wären, dem Standrecht verfall wären, an nemmen seiner Gnod an Nosîcht hir Liewe verdanke giffen. Am Iwregen hätten se ze wôrden, bis den neie Munizipalite’tsvîrstand ernannt wär, matt dem se sech iwer de’ âner Punkten ze verstännegen hätten. Duriwer hätt he kén Vollmâcht.
Awer én go’t A’usried ass en Daler wert, son d’Leit, an d’Ursâche se fir ze bra’uchen.
  <S>121</S>
  Also 10 000 Floreng fuerdert d’Begerlechkêt vun eso’ ém Ge’, fir datt brav Leit hir Schellegkêt un em armen, ongleckleche Médchen do’n
  <i>derfen.</i>
  An ech ménen eso’ datt ett en éscht dematt wor; se hun sech de Verlêf net fir ne’ischt eso’ deier erkâf. Obschonn d’Wellschwe’in datsellwegt Jôr d’Gromperestecker barbaresch verherregt a matt dem saure Schwêsz vun de Leit hir Spillche gedriwen haten, hun se eppes net ugekuckt a le’wer sellwer Bagra geliden, ass we’ datt dem Terrès a seine Kennercher eppes sollt ofgon.
Ass ett iwregens net én gelunge Sâch, datt, nodém endlech, matt Recken an Zecken, d’Gromperen an e’se Gegenden agefo’ert woren, gle’ich och de gre’sste Feind devun sech afanne gelôsz huet! Weil bis kûrz vîrun der franse’scher Revolutio’n woren an e’sem Land weder Gromperen nach Wellschwe’in. Watt haut jidder Deibesche vun 8 Me’nt kennt a gèr esst, wor demol en Rarete’t. We’ ass d’Sprechwûrt: Watt de Bauer net kennt, dat fresst en net – Trotz dem go’de Be’ispill, wo’matt Kinneken a Prenzen virgâng sen, hun d’Leit sech des De’iwels ge’nt de’ nei Feldfrûcht gewîert, bis endlech de’ Hongerjôre vu 1771 a 1772 se zur Asîcht brûecht hun, datt oni se’i net me’ a’uszekomme wor. Ka’um woren se awer ge’nt d’Enn vum Jôrhonnert iwerall gêr gesin a gesât, do ass och schonn d’Plo matt de Wellschwe’in ugâng, vun déne bis doehi hei eremmer kê Mensch eppes wosst. De’ letzt Me’nt vu 1792 sen se a ganzen Trép a’us Frankre’ich hei agebrôch, eso’ datt d’Leit net ânescht gemênt hun,
  <S>122</S>
  ass we’ datt se dorrech d’Geribbel vun de Kano’nen heieriwer verwallt gi wären. A Werklechkêt awer wor ett de greilege Wanter vu 1792, den se iwer d’Grenzen gedrlwen huet.
Ne’erens awer hun se eso’ greilech gehaust we’ zo’ Gre’wemâcher, wo’ eso’ vill Bescher woren, a 1798, wo’ alles seck op d’Gromperesétze verlûegt hat, sen se eso’ matt ganzen Hêrden driwer hirgefall, dat d’Leit ka’um nach de Sôm eremkre’t hun.
Dat letzt go’t We’ijôr wor 1796 gewîest; awer, we’ d’Kronik matt blo’degem Spâsz vermerrekt, hun d’Franso’sen d’Drauwe gelîes. Dat ass net nemme bildlech ze verston vu wegen denen onerhe’erten Oploe wo’matt, se de Leiden d’Blo’t enner d’n Nél era’usgesûgen hun – nên: we’ se de Baueren d’Fo’der au’s de Wisen an d’Bro’t a’us de Frûcht-Stecker geholl hun, eso’ hun se de Mîseler de We’in a’us de Wengerten entzugen, an d’Leit haten d’Nokuckes.
Eso’ huet alles derzo’be’igedron, fir de’ Ze’it matt zo’ dèr trauregster ze mâchen, de’ jemols iwer Gre’wemâcher komm ass. Awer trotz der entsetzlecher No’t sen se hirer Verflichtong ge’nt d’Terrès kên Ablack vergész, a matt Frêden hun se alles, watt se op a be’i brûecht hun, hir gi fir d’Zefridenhêt vun hirem Gewessen, de’ e le’wer wor we’ all Schätz a Lost vun der Welt, de’ fir sech elén nach kê glecklech gemâch hun.
  <S />
  <b>Acht Kapitel.</b>
  En âl So vu Wucher a Bedreckong, a schlemmer Ze’it vun de de Leit erfont an a gle’ich schwe’erer Ze’it erem fresch erlîeft. – Fir sech u seine Peineger ze rächen, le’sst d’Vollek se nach no hirem Do’d, oni hinne Ro’h ze vergonnen, emgon op der Plâtz vun hiren Iweldoten, hinnen zur Strôf an sech sellwer zur Plo. – Én Summerble’ am Wanterschne’ begruewen.

We’ wann dat nach net d’liwreg Môsz vu Ploerei, de’ e Mensch erdro kann, gewîest wär, ass nach én derzo’ komm, de’ eigentlech nemmen an der Abildong bestângen huet, durfir awer grad de’ schlemmst vun en all wor, a wuriwer sech an éner Ze’it voller Angst a Schrecken net alles ze verwonneren ass.
Wo’ ass de Gre’wemâcher, al oder jonk, den d’Geschicht vun dém we’schte Mann, de’ we’ en Erfsteck vu Papp op d’Kanner iwergângen ass, net we’ de Vadderonser wêsz an sech nach haut am hellen Do schuddert, wann en op der Plâtz passe’ert, wo’ en an aler Ze’it gehaust huet.
Demol am Wanter 1792, we’ d’n E’m Theis grad hat sellen dermatt ufänken, ass en op d’Stâdha’us gero’f gin, we’ mer he’eren hun. ’t ass also u mir, fir se elo hei nozehulen.
  <S>124</S>
  ’t get Gre’wemâcher geno’g, de’ behâpten, de
  <i>Kelzmännche</i>
  wär e Gre’wemâcher Jong gewîest, a vill wellen d’Plâtz nach wessen, wo’ se’in Hêmechshau’s gestângen hätt. Weil ech dat awer onme’glech unhuele kann, hun ech e beschen duriwer nogeforscht, an ech denke go’t berîcht ze sen, wann ech fir d’Hêmecht vum
  <i>Ble’imantel</i>
  d’Millerbachdällche be’i der Stâd ugesin. Net nemmen hêscht den, vun dém d’So a’us dèr Ze’it an der Millerbâch gêt, Hannes, grad we’ de
  <i>Longkaulemännchen</i>
  ze’itliewens och; zo’ Gre’wemâcher ass och én Millerbächelchen, de’ uewen an der Tûrgâsz, ener em «Kundel» era’uskemmt a matzen dorrech d’n Uert of an d’Musel lêft. ’t kann net âneschter sen, ass we’ datt se hiren Nummen a’us der Ze’it vun dèr So huet, de’ d’n Ufank vun dèr vum
  <i>Geldhannes</i>
  ass, an dorrech de’ de’ hei ere’scht e richtege Fo’sz kre’t, wann se och matt der Ze’it hanner dèr zreckgetrueden uss, es’o datt d’n Hannes zo’letzt fir e Gre’wemâcher Jong gehale gin ass, den en net wor a net konnt sen. ’t mussen awer demol werklech scha’ufel Ze’ite fir Gre’wemâcher gewîest sen, fir datt eso’ én So do opkommen an sech bis op d’n heidegen Dâg lebendeg erhale konnt. –
Vir dre’i, ve’erhonnert Jôr also ass dorrech d’Millerbachdällchen én schmuel Bächelche gelâf, un dèr én klé Mill luch, de’ hiren Êgentemer, weil ett um Wâsser gefélt huet, nemmen deierlech ernîert huet. Do kumm én Ke’er én al Zigeinerin an d’Mill biedelen. De Miller awer, de sellwer ka’um dat allerne’degst hat,
  <S>125</S>
  huet er ärgerlech, matt Schennen a Vernennen, d’Dîr gewîsen. Den Hänni, de Millerknîecht, de gesin hat, we’ d’Zigeinerin matt Grommelen a Kno’teren op hirem Bengel fortgehippt ass an ém E’ifer iwer dem Miller sein Kûschtegkêt, gêt er no a get er, oni ze zecken, se’i ganze Metteskôst. Him sellwer huet ett scho lâng net me’ geschmâcht.
De Miller hat e Médchen, Marri huet ett gehêsch, dat wor eso’ brav, eso’ le’f a go’t, an dat hat de Millerborscht eso’ vun Hêrze gêr, datt ett sech op der Welt ne’ischt besseres gewenscht huet, ass we’ he fir Mann ze krin. Awer de go’den Hänni, eso’ oft e bei dém Ale fir d’Marri ugehalen huet, huet alleke’er zur Èntwert kre’t: «He’er, Hänni, oni Wâsser a Kûer ass fir de Miller alles verlûer!»
De go’de Jong huet sech op all Mane’ere bedûecht, watt dat hêsche soll. Awer watt en sech dat Wûert me’ iwerlûegt huet, watt e manner drop komm ass, watt de Miller dematt wollt.
Zenter datt en an d’Ha’us komm wor, haten s’en all, we’ se dra woren, gêr kre’t an em all Le’wes erwise, we’ ém Kand vum Hauss. We’ lues d’Wâsser och gelâf ass, we’ druppseg d’Millerad och gângen ass, we’ klemm och d’Bro’t an der Mill sellwer wor, – d’n Hänni ass bliwen. d’Marri hat em ett ugedon, an sein Êrdegkêt huet alles, watt en sech vîrgesât hât, zo’ Wé brûecht. D’Lêd em sein Le’ft fir d’Marri, de’ en opgi sollt, weil e, we’ de Mêster matt seim Sproch – endlech hat en ett era’us – ze versto gin huet,
  <S>126</S>
  kén Familgen ernîere kennt, wor dat ênzegt, wuriwer en net Hèr gin ass.
Matt Tre’nen an d’n Aen hat d’Zigeinerin dem Hänni sein Gôf agestôch, a weil se dat verdresslech Gesîcht gesin huet, dat e gemâch huet, sot se zo’ em: «Wurfir kuckst de eso’ de’ister, me’i Männchen? Dat le’f Médchen a’us dem Haus hätts de gêr fir dein Fra, gelt? Dat werd sech awer schwe’erlech e’schter mâchen, ass bis datt d’Millebächelchen eppes me’ starrek dreift an d’n Akommes vergre’ssert. Brengst de mer an âcht Dég em Hallefnûecht e schwôrzen Hunn op de Kre’izwé am Ackebesch, sen ech der behelleflech derzo’.»
We’ se dat gesot hat, hippt se weider, dem Besch zo’. Dem Hänni awer huet ett am Ufank gegrujjelt. De Virschlâg ass en eso’ gottverlôsz virkomm, datt en net konnt matt sech éneg gin, we’ e mâche sollt. Voller Le’ft zo’ seim Marri dûecht en endlech: «Kanns de, oni Gotts Gnod ze verle’eren, der Zigeinerin d’n Hunn net brengen?» Vun aller Schold, de’ sein Se’l bedrecke kennt, wollt en sech fre’ihalen, awer och gêr alles, watt net iwelgedo’n ass, fir se’i Médche wôen.
Dem Miller se’i schwôrzen Hunn guff gefângen, an nûets em zwellef Auer stung me’i go’den Hänni matt Zidderen an Zôen dematt om Kre’izwé am Ackebesch.
D’Zigeinerin, we’ mam De’iwel am Bond, huet onhémlech Krêzer matt hirem Bengel gezûgen, an Zaubersprech gekno’tert. Op êmol spleckt d’n Erdbuedem sech virum Hänni, de we’isz we’ en Do’ch do stêt, a matt ém greilege Geribbel, dat frêszlech we’ a’us
  <S>127</S>
  der Hèll erop dorrech de meischestelle Besch gehâlt huet, schwîeft a’us dem Splack de be’se Gêst a re’ft matt de’wer Stemm: «We begîert meiner hei?»
D’n Hänni awer, weil en dûecht, elo gelt ett oder ni, huet sech erkre’t, an oni Bâng sot en drop: «De bass heiehi gero’f gi fir mer ze hellefen. Bass de mächteg geno’g, fir d’Millebächelche voll Wasser ze schâfen, datt se, oni nozelôszen, dem Miller d’Rad dreift, da so mer, watts de durfir fuerders?» –
«De’i Begîer soll erfellt gin», sot der De’iwel, «wanns de mer fir e’weg Ze’it dein Se’l verschreifs.»
D’n Hänni: «Ech gelesten net no der e’weger Pein. Ener dém Bedeng kann ech net matt sen.» –
«Da lôsz mer en âneren Handel mattenê mâchen», sot de Be’se lûszeg. «Sés de mer d’Se’l vun deim e’schte Kann zo’, gin ech
  <i>dech</i>
  fre’i.»
«’t seif!», sot d’n Hänni lâchendes Monns; «ech schwîeren der ett hei: Schâfs de én voll Bâch an d’n Dall, de’ Nûcht an Dâg d’Mill dreift, soll d’Se’l vu meim e’schte Kann dein sen.» –
«Averstânge!» sot matt hésem Lâchen der De’iwel, an am Nu wor e verschwonnen. –
D’n Hänni wosst net we’ en erem hêm an op se’i Bét komm ass. We’ en awer morges wâckereg get, he’ert en niewent der Fenster en Da’uschen, a we’ en opstêt an era’uskuckt, läft doba’uszen en prächteg Bâch, de’ schna’upeg, we’ matt Spillen, d’Millerad em an em dre’t. De Miller sutz be’i seiner Aler, de’ schonn an aller Fre’h we’ benzeg d’Streckeise gedo’n huet gon.
  <S>128</S>
  Sauer geno’g huet e soss emmer dragekuckt. Haut de Morge wor en ên an ela’uter Gespre’ch a sot: «Wann elo d’n Hänni nach emol fir d’Marri fro kimm, meinerwèrreg, elo giff ech net me’ nê son!»
Awer d’n Hänni ass net komm. Se’i Kommer vu wegent seiner Le’ft wor dorrech de verde’iwelten hèllesche Bond verdriwen, awer de Gewessensbess ass en net me’ lôsz gin. La’uster, watt en do gemâch huet! Ê fre’he Morge stung d’n Hänni, ka’um datt d’Sonn op wor, mam Bentel om Reck an dem Stâf an der Hand résfîerdeg om Berreg. Blêch an traureg kuckt en nach êmol em a werreft e letzte lânge Bleck op d’Mill, vun der en sech elo fir emmer trenne sollt. «Èddi, Marri, le’f Kand –!» sot e lues fir sech. «Der De’iwel ass e schlaue Patre’ner, awer de’ Ke’er huet en sech geschnîden. Le’wer gin ech alles op, watt mer le’f an deier ass, fir datt d’n Handel, de mer mattenê gemâch hu, fir ne’ischt ass. Èddi Marri, a spuer dech gesond. Ni derefst de me’int gin, an ni och deref ech Papp gin!»
Domatt ke’ert en sech em a fort gung ett, kwésch iwer Bèrreg an Dall, e wosst sellwer net wûer. Se’i besche bôr Geld, watt sein Mamm em hannerlôsz hat a watt en sech beim Miller erûwert hat, hat en sech an d’Himp agene’t, a kén gre’ezer Angst hat en ennerwé, ass we’ ém Ne’ischtnotz an d’Hänn ze fâlen, den en drembrenge kennt. En huet gemênt, dem De’iwel ze gescheit ze sen, awer den, matt dem en sech êmol ofgin hat, ass en net me’ lôsz gin. De’
  <S>129</S>
  natirlech Besorgthêt fir dat, watt ên op der Rés be’i sech drêt, ass em dorrech De’iwelslest a –Konst eso’ zur zwêter Natur gin, datt e kén âner Gedanke me’ hat ass we’ se’i Grapp Geld. De Mensch muss na’u êmol se’in Hêrz un eppes hänken. Ass ett net e brav Médchen – an dat wor dem Hänni versot – dann ass ett Geld a Go’t oder soss eppes, watt mêstens zo’ kém go’den Enn fe’ert. Eso’ wor der De’îwel hannen um Enn nach de gescheitsten, an en huet d’n Hänni an der Fâl gefâng, de’ en him opgerîcht hat – Hei huet d’So vun der Millerbâch en Enn.
En ettlech Jôr drop fanne mer d’n Hänni zo’ Gre’wemâcher. A’us dem Hänni wor en Hannes gin. Wo’ en sech an der Zweschenze’it eremgedriwen hat, a we’ e grad doehi komm ass, wêsz kê Mensch ze son. Op êmol wor en do. Na’u wesse mer jo, watt fir schappeg Ze’ite Gre’wemâcher vir e puer honnert Jôr mattzemâchen hat. Armo’t a Misèr allenennen, wûr ên nemme gekuckt huet, zo’mol awer no dem Iwerfall vun de Schwieden. Datt ener dénen Emstänn ém Ge’izsâck we’ d’n Hannes, de bôr Geld an der Hand hat, an dém all Mettele go’t wore fir seim Geier ze fre’nen an sech ze bere’icheren, ett net schwe’er konnt sen, a kûrzer Ze’it ganz Ke’p vu Gold opzehäfen, esobal êmol d’n Ufank gemâch wor, ass go’t unzehuelen. Fir kê Mensch hat en ze sorgen, sech sellwer awer huet e vun ela’uter Kneckegkêt och dat allerne’degst versot.
Eppes 10 Minutten uewenzeg vu Gre’wemâcher, am
  <S>130</S>
  Runnent vum Berreg, de lenks der Mûsel nolêft, ass én De’ift, dem Grond vun ém Weiher ze vergle’ichen, de’ als Longkaul bekannt ass. Do huet d’n Hannes an ém Heische, watt en sech sellwer doehin opgerîcht hat, gehaust. Vu bau’szen huet ett e’er ém Gêszestall geglach, eso’ niddreg an armse’leg wor ett, awer ennerêrdeg hat en sech gro’sz Kummeren a’usgehillegt, wo’an e se’i Geld, datt kê Mensch ett sollt gesinn, op Ke’pe leien hat. Do sutz en Nûet a Dâg ze wo’len an ze zielen, an en ass nemmen erop komm, wann en emescht he’eren huet kommen, den seiner ne’deg hat.
Awer we’h dém arme Mann, we’h dém verschelte Bauer, den sech huet missen un de Geldhannes wennen, fir ge’nt Asâtz vu seim ganze Wiesen an ze’ndueblem Zens Geld vun him ze le’nen. A wen dat, dorrech d’No’t gezwongen, huet missen do’n, de wor geschwe vun em eso’ a’usgesûgen, datt en d’Himp om Leif se’int net me’ nenne konnt.
Watt jidderê wosst – datt e stêre’ich wär – hätt kên em ofgesin, wann en sech dannantwann emol doba’usze gewisen huet, watt e kês gedo’n huet, oni sein Pesto’l ener em Arrem, weil en ne’erens op e go’de Frend ziele konnt. Dat hätt en zo’ seiner Secherhêt awer net am mannsten ne’deg gehat; weil an der ganzer Gegend wor e we’ als Geldschlâng an onhémleche Gâst bekannt eso’ och gefôert, an alles huet d’Kre’iz geschlon an sech a’us de Fe’ss gemâch, eso’bal en sech nemme vu fêre gewîsen huet. ’t ass kên em gêr bege’nt. Se’in A’ussinns wor awer och démno.
  <S>131</S>
  Gro’sz a klêsper we’ e wor, hat en e foxro’de struppege Bôert.
D’Hor hun em de Reck eragehângen, weil en sech net eso’vill ofquetsche konnt fir se schneiden ze lôszen, an om Kôp hat en én klé ro’t Képchen.
Eso’ hat de Geldhannes en lâng Reih Jôren dorrech Bedruch an all Ort vun Ongerechtegkêt e sendhafte Ko’p Geld zesummegeschôrt an enner seim Verwellef opgegippelt. Do konnt en de ganzen Dâg, oni Észen an Drenken, op de Kne’e viru seim Abgott retschen, u seim Blenksen sech ergètzen, u seim Klank sech erfrêen, da’usend oder net êmol Steck fir Steck dorrech d’Fenger huele, pre’fen, hiewe, fe’le, weien.
Êmol, ’t wor en dompegen Hêmondsdâg, sutz en erem do matt Le’if a Se’l a seim Mommes begruewen. Vun dém schwe’eren Donnerwieder, watt sech an der Loft zesummezugen huet, hat en ne’ischt anûecht geholl, eso’ greilech ett och doba’usze gerubbelt a gehimmelîcht huet. Hen hat nemmen Aen an O’ere fir se’i Geld. A wann och de Bletz dorrech d’Kellerlîcht a se’i Schloff erageflâmst huet, an d’Wieder gerôst huet, datt d’n Êrdbuedem geziddert an de Worm an der Êrd sech vun Angst gekremmt huet, dûrfir hat he kê Senn a kê Gefe’l. De Gott, den a’us der He’cht erof bletzt an dimmert a stermt a wânt an all Wîesen zidderen dêt viru seiner Mâcht a Gre’est – de Gott huet hen net kannt: se’i Gott wore sein Goldstecker, a geziddert huet en nemme beim Gedanken, datt en em ênt devu komme kennt.
  <S>132</S>
  Op êmol gese’it en, datt vun alle Se’iten d’Wâsser am Keller zesummegelâf ass. D’Musel hat de ganzen Dall iwerschwemmt an och d’Follement vun seiner Brâck ennerminnt. D’Wâsser ass emmer me’ he’ch gin, an d’n Hannes gesuch voller Verzweiwelong sein Ke’p Geld dran ennergon. Awer der De’iwel, den en enner déne greilegste Verwenschongen ugero’f huet fir em ze hellefen, huet en am Stech gelôsz. E wor zeideg fir d’Hèll. We’ e gesin huet, datt alles verlûer wor, wereft en eso’ e vermessene Bleck ge’nt Himmel, an an démsellwegten Ament, wo’ en de ferchterlechste Flo’ch matt erhuewener Fa’uscht wollt a’usstôsze ge’nt e’ser Herrgott, schle’t de Bletz an d’Ha’us, a matt em schreckleche Krâchet trellt alles zesummen a begrûewt en enner de Stén – de Flo’ch op der Zong.
We’ d’Wâsser sech erem verlâf hat, wor kê Stê me’ op der Plâtz, wo’ dem Hannes sein Heip gestângen hat. D’Wâlse vun der Musel hat alles mattfortgerass. E stenkege Freschepo’l ass elén iwregbliwen an der Sank, wurann dem Hannes sein Se’l gebânt ass zur Strof fir all de’ Iweldoten, de’ en op der Plâtz begângen huet. Nûet fir Nûet ass en do am dre’we Somp erschînen, a we’ matt Onkestemm huet e gejômert a geha’ult, ’t soll dach ên en enner d’Sa’up verzaubern datt e be’i se’i Geld kimm. «Emmer», sot en zo’ verschiddene Leit, de’ do lâst komm sen, «emmer, wann ech ménen, ech wär donîden, leid ett mech net me’ do, a we’ de Wand ze’ht ett mech erem erop.»
Op all Ort a Weis hun d’Leit sech bedûecht, we’
  <S>133</S>
  se dem schudderegen Dengen en Enn mâche kennten. Do kumm emol e frumme Kapuziner de Wé a ke’ert an dersellwegter Gegend an. Gle’ich kumm och d’Ried op de Geldhannes, se’i greileg Enn, a we’ onhémlech a gefe’erlech ett wär, nûets beim Onkende’ich lâstzegon. De Gêst vum ale Leitsgeheier, huet ett gehêsch, kluddert sech un d’Leit un, packt se matt seinen e’iskâlen Hänn beim Hals an ze’ht se an de Po’l an der Hoffnonk, matt dém Lâst enner ze gon a be’i se’i Geld ze kommen. Ob ett da kê Mettel giff, de’ verdâmt Se’l soss entzwo’ hin ze bânen; ’t wär dach greilech, we’ de’jinneg, un de’ en sech hänkt, a gre’sster Angst we’ verreckt lâfe, bis se oni Otem zesummefâlen.
De’ Sâch kumm de Pater verwonnerlech vir. Én Ze’it lâng huet en hin an hir gedûecht, bis en endlech sot: «He’ert, dir Leit: Dat scheint mer dach einfach ze sen. Wann de Gêst jo wellt matt Gewalt am De’ich ennergon, da lôszt em e bleie Mantel mâchen, domatt denken ech en an d’Ro’h ze krin.» We’ gesot, ’t guff e schwe’ere Mantel au’s Ble’i gegoss, be’i d’n De’ich geschlêft an do opgehângen. De Pater awer huet e matt em kräftege Sproch agewîgen. Desellwegt Nûecht nach ass ett gesche’t, we’ de Pater gedûecht hat. De Gêst ass rîd an de Mantel gefûer an dematt glât am Po’l ennergâng. Vun dèr Ze’it un ass ett Ro’h gin, an de Longkaulemännchen huet weder me’ eppes vun sech he’eren nach gesi gelôsz. –
De Geldhannes wor lâng vergész, bis op êmol, zur Ze’it vun der franse’scher Revolutio’n, de’ we’ ett scheint,
  <S>134</S>
  d’ganz Hèll rebellesch gemâch huet, e Mann, de nûets lâst d’Longkaul kumm, eppes ha’ulen he’eren huet, ass we’ wann ett sîet: «Hu! Wûr soll ech d’Marrek hisétzen»? Blêch we’ der Do’d ass de Mann no Machtem komm, a ka’um hat en de Vîrfall erzîelt, fällt en em a stèrft vun ela’uter Angst. Vun do un ass de Kelzmännchen nès Nûecht fir Nûecht a seim Ble’imantel eremkomm. Oft huet en d’ganz Nûecht an ém Steck gebrellt a geschoss, am rosensten awer huet en ett d’Sonn- an d’Feierdég gedrîwen. Oft huet en en feiereg Kugel an d’Loft geworref, de’ dann, wann se op de Buedem ne’erkomm ass, vunenê gesprongen ass an e Gede’isch gemâch huet we’ d’Lâchen an d’Pôtere vun ener hallewer Dosend Nôren. Kên, den sech ge’nt der Owend nach an der Gegend vun de Longkaul gewîsen huet, wor me’ secher virum Ble’imantel. Dem Jängelchen sein Mamm, de’ un der Nûecht matt éner Hôt voll Holz de Wé komm ass, huet op êmol eppes hanner sech he’ere lâfen awer ne’ischt kenne gesinn, wuel awer gespîert, we’ er eppes Schwe’eres op d’Hôt gesprongen ass. Dat wor e Lâst, datt d’arrem Fra drener gequackst huet: se hat de Ble’imantel gelueden. Matt Recken a Zecke kumm se bis un dé Kre’izerberreg, wo’ se we’ hîerme’deg zesumme gefall an net me’ opgestângen ass. De Longkaulemännchen awer huet vu Frêd an d’Hänn geklâckt a sech matt Lâchen erem op d’Kaul zo’ gemâch.
Dem Pe’tchen se’i Papp, eso’ get verzîelt, ass én Ke’er owes, datt en sech én Grimmel verspe’t hat, a’us
  <S>135</S>
  d’n Éspen komm a lâst d’Longkaul hêmgâng. Op êmol stung de Ble’imantel virun em, an oni e Wûert ze schwétze, klemmt en em op de Reck. We’ de Mann matt aller No’t matt em bis un d’Kre’izkabell komm ass, an de Ble’imantel net wollt lâst d’Kre’iz gedro sen, sprengt en onverhofft erof. De Mann fîert vum Sto’sz, den ett gin ass, op d’Se’it widder én Mauer, datt en den âneren Dâg fir do’t opgehuewe gin ass. Dat wor 1791.
E Fenstermecher vu Gre’wemâcher, den owens vun Uewerdonve kumm, huet verzîelt, de Ble’imantel hätt sech em hannen op d’Hôt gesât, an en hätt e misse bis op de Kre’izerberreg dron, wo’ e vu Me’degkêt emgefall wär an ere’scht no ettleche Stonnen opston a weider hätt kenne gon.
D’n Huefmann vu Fronay huet de Longkaulemännchen eso’ dacks gedron, datt en d’n Huef huet misse lôszen. Net êmol ass en nûets no Gre’wemâcher komm, datt en de Ble’imantel net gelueden hat.
D’Fo’erleit, de’ nûets hir Perd doba’uszen op der Wéd gon haten, sen oft dorrech hir Onro’egkêt rax a’us dem Schlof gedrîwe gin, an dann hun se de Longkaulemännche gesin a gehe’ert a Gestalt vun ém gre’iszlechen Hond, den em d’Ve’h geschloff ass fir ett ze erbe’iszen. Êmol hun zwe’ Baueren a’us Gre’wemâcher, de’ och nûets matt hire Perd no bei der Longkaul gehalen hun, zwe’n Honn matt feieregen Hîrner a ro’tgle’degen Zongen, de we’it era’usgehângen hu, gesin. De’ Honn sen emmer me’ gro’sz gin, bis se zo’letzt
  <S>136</S>
  wore we’ e Perd, an sech durno an zwe’ Männer verwandelt hun, de’ matt Brellen a Billen an d’Longkaul gefûer sen.
D’n Hond a’us der Longkaul hun d’Leit oft bis iwer d’Musel eriwer a Wélen billen a rosen he’eren.
De Metzler an de Sche’fer huet de Ble’imantel nûets d’Schof gestûel. Absentz an den ne’inzeger Jôren, also an der Zeit, vun dèr mer verzîelen, hêscht ett, huet e vill Schof an och âner Ve’h entfo’ert. – Spe’der huet d’n Napoleon, we’ verzîelt get, dem Onwiesen ê fir allemol en Enn gemâch. –
Eso’ hat sech alles zesummegedo’n, fir de’ Ze’it fir Grevemâcher zo’ éner heckst traureger a verdresslecher ze mâchen, a wann ên de’ al Leit he’ert, vle’icht zo’ der trauregster, de’ de schwe’er gepre’ften Uert nach mattzemâchen hat.
Op d’Heckst ass d’No’t awer gestîgen dorrech den abscheilege Summer vu 1799. De ganze Summer hun d’Leit d’Wantergezei net vum Leif kre’t. An de wellene Kléder, matt Mo’len an O’erekapen hun se gese’t an agefo’ert; trotz allem Abôkelen sen se iwer em Me’hen net warrem gin. Rén a Wand wor all Dâg, Sonnesche’in net am ganze Summer. Dobe’i konnt kê Kûer zeideg gin; ere’seht no Mechelsdâg hun se d’Huewer gre’n geme’ht; ve’er Wochen derno huet alles soss nach als Mest om Feld gestângen. –
Ettlech Wochen nom Terrès ass och de Pe’tchen ugeda’ut komm, an obschonn ett muncherém opgefall ass, datt en zo’ gle’icher Ze’it we’ d’Terràs op êmol
  <S>137</S>
  fort an och néckst de’sellwegt Ze’it we’ hatt erem do wor, ass ett dach kém agefall, datt he we’ dem Terrès se’i go’den Engel doba’usze wor, den ett aus allem Elend errett an trei a besorgt erem hêm brûecht huet. Se’i Stomparrem huet ett a’usgewîsen, datt en net fa’ul a me’sseg ém Médchen zo’ Le’f dorrech d’Welt gewalzt ass, nên, datt e fre’iwelleg sech enner d’stramm Zûcht vum Kre’gsde’nst gestallt huet a ke’n an trei a’usgehalen huet am Kugelrén a Polferdamp. A watt se’i Stomparrem net gesot huet, da stung ze liesen an dem Schreiwes, watt e vun seim Hépste kre’t hat, we’ en huet missen au’s dem aktiven De’nst a’ustrieden. Matt Stolz an Zefridenhêt konnt en den Ziedel weisen: sein ganz Opfo’er als Zaldot wor dran a’usenê gesät an och d’Emstänn, ener dénen en Invalid gin ass, weider, datt e liewenslänglech 10 Su d’n Dâg Pensio’n hätt, an datt de’ e’scht Geméneplâtz, Bannhe’der, Féschter oder Buet, de’ fälleg giff, him vu Rechtswegen, op Grond vu seinen treien De’nsten a seiner Blessur, zo’sting.
’t huet net lâng gedauert, datt de’ letzt Bestemmong hir Werkong gedo’n huet. Geschwen derno ass den ale Bernard ofgâng, an de Pe’tchen ass a seiner Plâtz Féschter gi vun de Gre’wemâcher Bescher.
Awer dém ze’nste wär ett net be’igefall, datt de Pe’tchen an démsellwegte Regiment stung we’ d’Terrès, obschonn ett a’usgemâch wor, datt en ener de Franso’sen wegens dem Terrès seiner an d’Welt gânge wor.
Awer wann en d’Terres werklech eso gêr hat, wurfir
  <S>138</S>
  helt en ett dann elo net, wo’ em ne’ischt me’ an der Wé stêt, wo’ am Konträr d’Terrès me’ we’ ês e Mann, un dém ett Hellef an Tro’st hätt, bre’icht? Ja – awer!
De Pe’tchen wor ê vun déne stolzen Naturen, de’ dat, watt se denken, datt en zo’kimm, ganz wellen oder net, an dat, watt se welles sen ze do’n, entweder ganz do’n oder net. Am Pe’tchen seinen Ae wor d’Terrès
  <i>sein Bra’ut</i>
  gewîest viru Gott an der Welt; se’in Abgott wor ett, dem e frrêdeg matt Hêrz an Hand gede’nt hätt; se’in Hellegtom, an dem en sech matt Lost fir sein Le’ft opgeôfert hätt. Awer sein Bra’ut ass em entfo’ert, se’in Abgott entrass, se’in Hellegtom geschännt gin. Vun dém Moment u wor sein Le’ft fir d’Terrès én âner gin – me’ Mattlêd, me’ Undêl, me’ Bestriewen em be’izeston a sein E’er ze rächen ass we’ de Wonsch, ett se’in ze nennen. Dat woren dann och d’Gren, de’ en ugesto’sz hun, fir em nozeze’en, net awer de Gedanken, ett jemols fir sech eremzegewannen.
De Pe’tchen hat vîr, se’i Médche glecklech ze mâchen, him e
  <i>ganze</i>
  Mann ze sen. Durzo’ sollten em sein Glidder, gesond a starrek we’ se wore, verhellefen, an se sollten net e’er ro’en, bis d’Terrès dat glecklechst, dat wuelhabendst Médchen vun all seinesgle’iche wär. Awer eso’ – matt seim Stomparrem! Nên, dat ass em net gângen. Éner Fra vle’icht me’ zo’m Iwerlâst ass we’ zur Hellef. Jâ, wann en alt nach grued wär we’ demol – –
  <S>139</S>
  Watt awer d’Hâpst wor! De Pe’tchen huet wuel gewosst, wo’ e mam Terrès dru wor. Vun Dâg zo’ Dâg ass d’arrem Kand me’ ro’eg an êsilbeg gin. De’ Gitten, de’ ett jôrelâng doba’usze, we’ e starke Mann, huet misse mattman a Rén an Schne’, an Hetzt an a Kélt, d’Lêd em sein verlueren E’er an all se’i Liewesgleck, d’Trauer em sein go’t le’f Mamm, de’ a’us ela’uter Verdross an d’Grâf huet misse gon, de We’h iwer de Verlosst vun seim jengste Kand, dat ka’um zwe’ Me’nt nodém ett erem wor, gestorwen ass – e klé Médchen, dat seiner Mamm hiren Tro’st fir hir al Dég hätt selle gin: dat alles huet dem Terrès d’Liewe verléd an un seim Morreg gezîert; a we’ den e’schte Schne’ sech iwer d’Land gelûegt huet, hun se och iwer d’Terrès d’Le’indech gezugen – nach e’er em d’n Dank vu Gre’wemâcher, watt ett matt seim Liewen errett hat, konnt a’usgesprôch gin.
’t ass awer durfir net drem bedrûge gin. Watt dém liewegen Terrès versot blîwen ass, hun se dém do’degen erwîsen.
Ni huet Gre’wemâcher eso’ e Begrîefnes gesin. Vum Gre’sste bis zum Klénsten huet kên debe’i gefélt; a wo’ e klé Kand wor, watt nach net go konnt, dat ass op der Mamm hirem Arrem matt zo’ Gelét gâng. We’ e Kreg’sheld, de matt seim Hêrzblo’t de Berger Fridd a Fre’ihêt erstrîden huet, matt alle kre’gereschen Zêchen an E’eren hun se ett begrûewen – a kê Franso’s huet se dru gehennert. De’ Hépst a’us dem Uert hun sech em d’E’er gestrîde fir d’Lued ze dron an d’E’erewûecht
  <S>140</S>
  debe’i ze mâchen. All Kèste woren zo’ Lâst vun der Gemén, we’ soss be’i dénen heckste Patrioten.
Kén Klôck huet gela’ut, – d’Franso’sen haten se ageschmollt; kê Gêstlechen huet de Libera ugestemmt – d’Franso’sen haten se verdrîwen; kê Begänknes ass den âneren Dâg fir d’Ro’h vun seiner armer Se’l gehale gin.
De Pe’tchen huet de letzte Schotz an d’offe Grâf gedo’n. A we’ en d’Gewîer op se’i Stomparrem ne’ergelôsz a matt der ânerer Hand lôsgedreckt huet – du wor kên an der ganzer Gemén, den d’Aen net voll Wâsser an d’Hêrz bis zo’m Iwerlâfen deck hat. Jidderém wor ett, we’ wann en e Bro’der oder én Schwester, e Sonn oder én Dûechter verlûer hätt.
D’Undenken un Terrès awer ass bis zo’m heidegen Dâg an de Gre’wemâcher lebendeg bliwen, a kê schwétzt oni de’f ennerlechen Undêl vum sche’nsten, treiste, bravsten, onglecklechste vun alle Gre’wemâcher Médercher.
  <S />
  <b>Ènn vum e’schten Dêl.</b>
  <b>Nach ê Wûrt!</b>
  <i>D’Kerfegsblo’m,</i>
  vun dèr den e’schte kléneren Dêl (knapp e Ve’erel vum Ganzen) hei virle’it, ass 1910 geschriwen. D’Ze’iten woren démol fir d’n Drock vun ém gro’szen inländesche Roman, an nach am Hêmechsdialekt, net gensteg. Ere’scht de gro’sze Weltkre’g, wo’ e’s Land an der allergre’sster Gefôr fir sein Fre’ihêt geschwîeft huet, huet d’Letzeborger Volleksse’l opgereselt an d’Geme’ter vun alle Patrioten interesse’ert u seiner Êgenôrt an u seiner Sprôch, de’ d’n hecksten A’usdrock devun ass. An och haut nach ass én Affär vun der Bedeitong we’ de’ hei reske’ert. Fent den e’schten Dêl Uklank, da kann den zwêten an drette se’er noenâner folgen, weil se jo, we’ gesot, drockberêt vîrleien.
	D’n Autor
	D’n Drecker.
</text>
